{"id": "seed_task_0", "name": "藏头诗", "instruction": "根据提示词，写一首藏头诗。", "instances": [{"input": "公携人地水风日长", "output": "公子申敬爱，携朋玩物华。人是平阳客，地即石崇家。水文生旧浦，风色满新花。日暮连归骑，长川照晚霞。"}, {"input": "高下绮文蓂柳日连", "output": "高门引冠盖，下客抱支离。绮席珍羞满，文场翰藻摛。蓂华雕上月，柳色蔼春池。日斜归戚里，连骑勒金羁。"}, {"input": "今河宝香连分重出", "output": "今夜可怜春，河桥多丽人。宝马金为络，香车玉作轮。连手窥潘掾，分头看洛神。重城自不掩，出向小平津。"}, {"input": "砌津既方绮琼云丝", "output": "砌蓂收晦魄，津柳竞年华。既狎忘筌友，方淹投辖车。绮筵回舞雪，琼醑泛流霞。云低上天晚，丝雨带风斜。"}, {"input": "春俯置开林竹兴山", "output": "春华归柳树，俯景落蓂枝。置驿铜街右，开筵玉浦陲。林烟含障密，竹雨带珠危。兴阑巾倒戴，山公下习池。"}, {"input": "飞开积晴歌舞莫投", "output": "飞观写春望，开宴坐汀沙。积溜含苔色，晴空荡日华。歌入平阳第，舞对石崇家。莫虑能骑马，投辖自停车。"}, {"input": "驾乘班斟紫黄别青", "output": "驾言寻凤侣，乘欢俯雁池。班荆逢旧识，斟桂喜深知。紫兰方出径，黄莺未啭枝。别有陶春日，青天云雾披。"}, {"input": "春琴欲先池岩兴步", "output": "春来日渐赊，琴酒逐年华。欲向文通迳，先游武子家。池碧新流满，岩红落照斜。兴阑情未尽，步步惜风花。"}, {"input": "早初骑筵竹池重上", "output": "早春惊柳穟，初晦掩蓂华。骑出平阳里，筵开衞尉家。竹影含云密，池纹带雨斜。重惜林亭晚，上路满烟霞。"}, {"input": "绮高濯含轻流勿方", "output": "绮筵乘晦景，高宴下阳池。濯雨梅香散，含风柳色移。轻尘依扇落，流水入弦危。勿顾林亭晚，方欢云雾披。"}, {"input": "", "output": "礼物斯具，乐章乃陈。谁其作主，皇考圣真。对越在天，圣明佐神。窅然汾上，厚泽如春。"}, {"input": "永东浩翻淮楚勿所", "output": "永日奏文时，东风摇荡夕。浩然思乐事，翻复饯征客。淮水春流清，楚山暮云白。勿言行路远，所贵专城伯。"}, {"input": "饮傍林云落秋惨风", "output": "饮马胶川上，傍胶南趣密。林遥飞鸟迟，云去晴山出。落晖隐桑柘，秋原被花实。惨然游子寒，风露将萧瑟。"}, {"input": "烦居长层散萧奈终", "output": "烦暑避蒸郁，居闲习高明。长风自远来，层阁有余清。散洒纳凉气，萧条遗世情。奈何夸大隐，终日系尘缨。"}, {"input": "晓秾剪妆彩香裁万", "output": "晓入宜春苑，秾芳吐禁中。剪刀因裂素，妆粉为开红。彩异惊流雪，香饶点便风。裁成识天意，万物与花同。"}, {"input": "御芳绕架荷鱼宁空", "output": "御道红旗出，芳园翠辇游。绕花开水殿，架竹起山楼。荷芰轻薰幄，鱼龙出负舟。宁知穆天子，空赋白云秋。"}, {"input": "楼初苑池七千轻天", "output": "楼观空烟里，初年瑞雪过。苑花齐玉树，池水作银河。七日祥图启，千春御赏多。轻飞传彩胜，天上奉薰歌。"}, {"input": "灵仙月河机针窃疑", "output": "灵媛乘秋发，仙装警夜催。月光窥欲渡，河色辨应来。机石天文写，针楼御赏开。窃观栖鸟至，疑向鹊桥回。"}, {"input": "嘉高晓晴降吹愿亿", "output": "嘉会宜长日，高筵顺动时。晓光云外洗，晴色雨余滋。降鹤因韶德，吹花入御词。愿陪阳数节，亿万九秋期。"},  {"input": "平霰写从年春已欣", "output": "平明敞帝居，霰雪下凌虚。写月含珠缀，从风薄绮疏。年惊花絮早，春夜管弦初。已属云天外，欣承霈泽余。"}, {"input": "帝和川地奏衔旋长", "output": "帝女出天津，和戎转罽轮。川经断肠望，地与析支邻。奏曲风嘶马，衔悲月伴人。旋知偃兵革，长是汉家亲。"}, {"input": "仙高岩天丰函圣歌", "output": "仙跸御层氛，高高积翠分。岩声中谷应，天语半空闻。丰树连黄叶，函关入紫云。圣图恢宇县，歌赋小横汾。"}, {"input": "碧蔼松花受传讵徒", "output": "碧虚清吹下，蔼蔼入仙宫。松磴攀云绝，花源接涧空。受符邀羽使，传诀注香童。讵似闲居日，徒闻有顺风。"}, {"input": "洛韩馆潭贤宾愿从", "output": "洛邑通驰道，韩郊在属城。馆将花雨映，潭与竹声清。贤俊鸾栖棘，宾游马佩衡。愿言随狎鸟，从此濯吾缨。"}, {"input": "清乘恩庆泉花鼎河", "output": "清道丰人望，乘时汉主游。恩晖随霰下，庆泽与云浮。泉暖惊银碛，花寒爱玉楼。鼎臣今有问，河伯且应留。"}, {"input": "鸣勾运时树云生长", "output": "鸣爵三农稔，勾龙百代神。运昌叨辅弼，时泰喜黎民。树缺池光近，云开日影新。生全应有地，长愿乐交亲。"}, {"input": "南东饮传树溪明增", "output": "南宫夙拜罢，东道昼游初。饮饯倾冠盖，传呼问里闾。树悲悬劒所，溪想钓璜余。明发辉光至，增荣驷马车。"}, {"input": "", "output": "武[担]独苍然，坟山下玉泉。鳖灵时共尽，龙女事同迁。松柏衔哀处，幡花种福田。讵知留镜石，长与法轮圆。"}, {"input": "河为不还拥闻道别", "output": "河尹政成期，为汾昔所推。不荣三入地，还美再临时。拥传云初合，闻莺日正迟。道傍多出饯，别有吏民思。"}, {"input": "茂香水星稍将明荆", "output": "茂礼雕龙昔，香名展骥初。水连南海涨，星拱北辰居。稍发仙人履，将题别驾舆。明年征拜入，荆玉不藏诸。"}, {"input": "陌披赏别泉山茂人", "output": "陌上有光辉，披云向洛畿。赏来荣扈从，别至惜分飞。泉溜含风急，山烟带日微。茂曹今去矣，人物喜东归。"}, {"input": "汉荀九三不还两驷", "output": "汉室有英台，荀家宠俊才。九卿朝已入，三子暮同来。不授纶为草，还司鼎用梅。两京王者宅，驷马日应回。"}, {"input": "闻因别归聚悲少遥", "output": "闻道还沂上，因声寄洛滨。别时花欲尽，归处酒应春。聚散同行客，悲欢属故人。少年追乐地，遥赠一沾巾。"}, {"input": "旧当遗还传觞早旋", "output": "旧国才因地，当朝史命官。遗文征阙简，还思采芳兰。传发关门候，觞称邑里欢。早持京副入，旋伫洛书刊。"}, {"input": "朝晨训荣朱斑江还", "output": "朝闻讲艺余，晨省拜恩初。训胄尊庠序，荣亲耀里闾。朱丹华毂送，斑白绮筵舒。江上春流满，还应荐跃鱼。"}, {"input": "危驱滴微松萝旅吟", "output": "危途晓未分，驱马傍江𣸣。滴滴泣花露，微微出岫云。松梢半吐月，萝翳渐移曛。旅客肠应断，吟猿更使闻。"}, {"input": "海霜边落浦川客况", "output": "海外秋鹰击，霜前旅雁归。边风思鞞鼓，落日惨旌麾。浦暗渔舟入，川长猎骑稀。客悲逢薄暮，况乃事戎机。"}, {"input": "传龙片微鬓心方偏", "output": "传置远山蹊，龙钟蹴涧泥。片阴常作雨，微照已生霓。鬓髪愁氛换，心情险路迷。方知向蜀者，偏识子规啼。"}, {"input": "三春竹藤透寻此挥", "output": "三月松作花，春行日渐赊。竹障山鸟路，藤蔓野人家。透石飞梁下，寻云绝磴斜。此中谁与乐，挥涕语年华。"}, {"input": "彤青孟元柔闲宁霜", "output": "彤管承师训，青圭备礼容。孟孙家代宠，元女国朝封。柔轨题贞顺，闲规赋肃雍。宁知落照尽，霜吹入悲松。"}, {"input": "宠亲几多草松二存", "output": "宠赠追胡广，亲临比贺循。几闻投劒客，多会服缌人。草闭坟将古，松阴地不春。二陵犹可望，存殁有忠臣。"}, {"input": "阳临学儒审开徂空", "output": "阳翟疏丰构，临平演庆源。学筵尊授几，儒服宠乘轩。审谕留中密，开陈与上言。徂晖一不借，空有赐东园。"}, {"input": "主宸凤乌往时今不", "output": "主第山门起灞川，宸游风景入初年。凤皇楼下交天仗，乌鹊桥头敞御筵。往往花间逢彩石，时时竹里见红泉。今朝扈跸平阳馆，不羡乘槎云汉边。"}, {"input": "东更宫城细轻宸鸟", "output": "东望望春春可怜，更逢晴日柳含烟。宫中下见南山尽，城上平临北斗悬。细草徧承回辇处，轻花微落奉觞前。宸游对此欢无极，鸟哢声声入管弦。"}, {"input": "疏建七千初长是群", "output": "疏龙磴道切昭回，建凤旗门绕帝台。七叶仙蓂依月吐，千株御柳拂烟开。初年竞贴宜春胜，长命先浮献寿杯。是日皇灵知窃幸，群心就捧大明来。"}, {"input": "骎帝雾风当绕箫和", "output": "骎骎羽骑历城池，帝女楼台向晚披。雾洒旌旗云外出，风回岩岫雨中移。当轩半落天河水，绕径全低月树枝。箫鼓宸游陪宴日，和鸣双凤喜来仪。"}, {"input": "降栖山水直俯皇日", "output": "降鹤池前回步辇，栖鸾树杪出行宫。山光积翠遥疑逼，水态含青近若空。直视天河垂象外，俯窥京室画图中。皇欢未使恩波极，日暮楼船更起风。"}, {"input": "东西楼灯正忽酺喜", "output": "东岳封廻宴洛京，西墉通晚会公卿。楼台绝胜宜春苑，灯火还同不夜城。正覩人间朝市乐，忽闻天上管弦声。酺来万舞群臣醉，喜戴千年圣主明。"}, {"input": "西佳轩秦恩瑞愿更", "output": "西京凤邸跃龙泉，佳气休光镇在天。轩后雾图今已得，秦王水劒昔常传。恩鱼不入昆明钓，瑞鹤长如太液仙。愿侍巡游同旧里，更闻箫鼓济楼船。"}, {"input": "翠长云竹羽香汉何", "output": "翠辇红旗出帝京，长杨鄠杜昔知名。云山一一看皆美，竹树萧萧画不成。羽骑将过持袂拂，香车欲度卷帘行。汉家曾草巡游赋，何似今来应圣明。"}, {"input": "昔今池树雨山君此", "output": "昔日尝闻公主第，今时变作列仙家。池傍坐客穿丛筿，树下游人扫落花。雨雪长疑向函谷，山泉直似到流沙。君还洛邑分明记，此处同来阅岁华。"}, {"input": "直向花竹内中别莫", "output": "直省清华接建章，向来无事日犹长。花间燕子栖𫛛鹊，竹下鹓雏绕凤皇。内史通宵承紫诰，中人落晚爱红妆。别离不惯无穷忆，莫误卿卿学太常。"}, {"input": "双追秪徒黄斑莫还", "output": "双流脉脉锦城开，追饯年年往复廻。秪道歌谣迎半刺，徒闻礼数揖中台。黄莺急啭春风尽，斑马长嘶落景催。莫怆分飞岐路别，还当奏最掖垣来。"}, {"input": "子定始旋晴御自还", "output": "子推山上歌龙罢，定国门前结驷来。始覩元昆锵玉至，旋闻季子佩刀廻。晴花处处因风起，御柳条条向日开。自有长筵欢不极，还将彩服咏南陔。"}, {"input": "蜀九北南青黄自独", "output": "蜀王望蜀旧台前，九日分明见一川。北料乡关方自此，南辞城郭复依然。青松系马攒岩畔，黄菊留人籍道边。自昔登临湮灭尽，独闻忠孝两能传。"}, {"input": "在观自中", "output": "在德何夷险，观风复往还。自能同善闭，中路可无关。"}, {"input": "玉空寒别", "output": "玉关征戍久，空闺人独愁。寒露湿青苔，别来蓬鬓秋。"}, {"input": "人莺愁断", "output": "人坐青楼晚，莺语百花时。愁多人易老，断肠君不知。"}, {"input": "北万心秋", "output": "北风吹白云，万里渡河汾。心绪逢摇落，秋声不可闻。"}, {"input": "息飞不谁", "output": "息燕归檐静，飞花落院闲。不愁愁自著，谁道忆乡关。"}, {"input": "岁春可无", "output": "岁穷惟益老，春至却辞家。可惜东园树，无人也作花。"}, {"input": "怀窥自还", "output": "怀印喜将归，窥巢恋且依。自知栖不定，还欲向南飞。"}, {"input": "兔持试何", "output": "兔子死兰弹，持来挂竹竿。试将明镜照，何异月中看。"}, {"input": "车仙天可", "output": "车如流水马如龙，仙使高台十二重。天上初移衡汉匹，可怜歌舞夜相从。"}, {"input": "桃无为遂", "output": "桃花灼灼有光辉，无数成蹊点更飞。为见芳林含笑待，遂同温树不言归。"}, {"input": "树泉传遂", "output": "树色参差隐翠微，泉流百尺向空飞。传闻此处投竿住，遂使兹辰扈跸归。"}, {"input": "散松悬事", "output": "散骑金貂服彩衣，松花水上逐春归。悬知邑里遥相望，事主荣亲代所稀。"}, {"input": "灵浴始应石桃欲正", "output": "灵沼萦廻邸第前，浴日涵春写曙天。始见龙台升凤阙，应如霄汉起神泉。石匮渚傍还启圣，桃李初生更有仙。欲化帝图从此受，正同河变一千年。"}, {"input": "龙常日年尧舜愿从", "output": "龙池初出此龙山，常经此地谒龙颜。日日芙蓉生夏水，年年杨柳变春湾。尧坛宝匣余烟雾，舜海渔舟尚往还。愿似飘飖五云影，从来从去九天关。"}, {"input": "帝神昔看歌柳莫祗", "output": "帝宅王家大道边，神马潜龙涌圣泉。昔日昔时经此地，看来看去渐成川。歌台舞榭宜正月，柳岸梅洲胜往年。莫疑波上春云少，祗为从龙直上天。"}, {"input": "秦发雄海黄白唯僵", "output": "秦王按劒怒，发卒戍龙沙。雄图尚未毕，海内已纷拏。黄尘暗天起，白日敛精华。唯见长城外，僵尸如乱麻。"}, {"input": "章云拂牵翡鸳幽春", "output": "章奏中京罢，云泉别业归。拂琴铺野席，牵柳挂朝衣。翡翠巢书幌，鸳鸯立钓矶。幽栖可怜处，春事满林扉。"}, {"input": "文栖蔷石垂烧莫持", "output": "文史归休日，栖闲卧草亭。蔷薇一架紫，石竹数重青。垂露和仙药，烧香诵道经。莫将山水弄，持与世人听。"}, {"input": "故请人风水山理时", "output": "故友汉中尉，请为西蜀吟。人家多种橘，风土爱弹琴。水向昆明阔，山连大夏深。理闲无别事，时寄一登临。"}, {"input": "五二即正", "output": "五原春色旧来迟，二月垂杨未挂丝。即今河畔冰开日，正是长安花落时。"}, {"input": "有专谁几", "output": "有意嫌兵部，专心望考功。谁知脚蹭蹬，几落省墙东。"}, {"input": "", "output": "猗若清庙，肃肃荧荧。国荐严祀，坤兴淑灵。有几在室，有乐在庭。临兹孝享，百禄惟宁。"}, {"input": "", "output": "阴灵效祉，轩曜降精。祥符淑气，庆集柔明。瑶俎既列，雕桐发声。徽猷永远，比德皇英。"}, {"input": "雪洒朔宛孤早况愁", "output": "雪暗穷海云，洒空纷似露。朔风吹故里，宛转玉阶树。孤妾调玉瑟，早寒生锦衿。况君张罗幕，愁坐北庭阴。"}, {"input": "陇金美桃图宝忽掩", "output": "陇嶂萦紫气，金光赫氛氲。美人含遥霭，桃李芳自薰。图高黄鹤羽，宝夺骊龙群。忽惊薤露曲，掩噎东山云。"}, {"input": "回贾今危夜穷何生", "output": "回也寔夭折，贾生亦脆促。今复哀若人，危光迅风烛。夜台沦清镜，穷尘埋结绿。何以赠下泉，生刍唯一束。"}, {"input": "玉彤日风琼璇悬黄", "output": "玉律藏冰候，彤阶飞雪时。日寒消不尽，风定舞还迟。琼树留宸瞩，璇花入睿词。悬知穆天子，黄竹谩言诗。"}, {"input": "凤鸾羗庙星花圣留", "output": "凤扆怜箫曲，鸾闺念掌珍。羗庭遥筑馆，庙策重和亲。星转银河夕，花移玉树春。圣心凄送远，留跸望征尘。"}, {"input": "凤龟日云金玉花还", "output": "凤舆乘八景，龟箓向三仙。日月移平地，云霞缀小天。金童擎紫药，玉女献青莲。花洞留宸赏，还旗绕夕烟。"}, {"input": "十征云海暗冲方歌", "output": "十月繁霜下，征人远凿空。云摇锦车节，海照角端弓。暗碛埋沙树，冲飙卷塞蓬。方随膜拜入，歌舞玉门中。"}, {"input": "君妾巾枕窗阶应流", "output": "君恩忽断绝，妾思终未央。巾栉不可见，枕席空余香。窗暗网罗白，阶秋苔藓黄。应门寂已闭，流涕向昭阳。"}, {"input": "妾摇既复折开春归", "output": "妾家越水边，摇艇入江烟。既觅同心侣，复采同心莲。折藕丝能脆，开花叶正圆。春歌弄明月，归櫂落花前。"}, {"input": "切微玉金煖嚬相回", "output": "切切夜闺冷，微微孤烛然。玉盘红泪滴，金烬彩光圆。煖手缝轻素，嚬蛾续断弦。相思咽不语，回向锦屏眠。"}, {"input": "征愁尘花褪巢春衔", "output": "征客戍金微，愁闺独掩扉。尘埃生半榻，花絮落残机。褪暖蚕初卧，巢昏燕欲归。春风日向尽，衔涕作征衣。"}, {"input": "香垂情共骕鸟跂流", "output": "香萼媚红滋，垂条萦绿丝。情人拂瑶袂，共惜此芳时。骕骦已踯躅，鸟隼方葳蕤。跂予望太守，流润及京师。"}, {"input": "夹天青红香声群共", "output": "夹道传呼翊翠虬，天回日转御芳洲。青潭晓霭笼仙跸，红屿晴花隔彩旒。香溢金杯环广坐，声传妓舸匝中流。群臣相庆嘉鱼乐，共哂横汾歌吹秋。"}, {"input": "千六即何", "output": "千钟圣酒御筵披，六出祥英乱绕枝。即此神仙对琼圃，何烦辙迹向瑶池。"}, {"input": "晴柳皆暂", "output": "晴风丽日满芳洲，柳色春筵祓锦流。皆言侍跸横汾宴，暂似乘槎天汉游。"}, {"input": "凤花欲金", "output": "凤楼开阖引明光，花酎连添醉益香。欲知帝女薰天贵，金柯玉柱夜成行。"}, {"input": "金凫鬬为", "output": "金溪碧水玉潭沙，凫舄翩翩弄日华。鬬鸡香陌行春倦，为摘东园桃李花。"}, {"input": "源丹从预", "output": "源水丛花无数开，丹跗红萼间青梅。从今结子三千岁，预喜仙游复摘来。"}, {"input": "碧淙琪银八七张焜", "output": "碧淀红涔崿嶂间，淙嵌洑岨洊成湾。琪树琁娟花未落，银芝窋䆛露初还。八风行殿开仙牓，七景飞舆下石关。张茑席云平圃䜩，焜煌金记蕴名山。"}, {"input": "陕召列平憩曳至非", "output": "陕西开胜壤，召南分沃畴。列树巢维鹊，平渚下雎鸠。憩棠疑勿剪，曳葛似攀樛。至今王化美，非独在隆周。"}, {"input": "揽驱既还山谿登词", "output": "揽辔疲宵迈，驱马倦晨兴。既出封泥谷，还过避雨陵。山行明照上，谿宿密云蒸。登高徒欲赋，词殚独抚膺。"}, {"input": "暂言致神浦田讵将", "output": "暂屏嚣尘累，言寻物外情。致逸心逾默，神幽体自轻。浦夏荷香满，田秋麦气清。讵假沧浪上，将濯楚臣缨。"}, {"input": "丽繁绮镂白黄唯暂", "output": "丽谯通四望，繁忧起万端。绮疏低晚魄，镂槛肃初寒。白云乡思远，黄图归路难。唯余西向笑，暂似当长安。"}, {"input": "闲疎山水栖遵可悲", "output": "闲庭落景尽，疎帘夜月通。山灵响似应，水净望如空。栖枝犹绕鹊，遵渚未来鸿。可叹高楼妇，悲思杳难终。"}, {"input": "酌披雅清宿残幸聊", "output": "酌桂陶芳夜，披薜啸幽人。雅琴驯鲁雉，清歌落范尘。宿云低迥盖，残月上虚轮。幸此承恩洽，聊当故乡春。"}, {"input": "平意埜天弓马不唯", "output": "平生一顾重，意气溢三军。埜日分戈影，天星合剑文。弓弦抱汉月，马足践胡尘。不求生入塞，唯当死报君。"}, {"input": "歛缄金玉古愁唯时", "output": "歛容辞豹尾，缄恨度龙鳞。金钿明汉月，玉筯染胡尘。古镜菱花暗，愁眉柳叶颦。唯有清笳曲，时闻芳树春。"}, {"input": "碧玄人客羽云衹时", "output": "碧落澄秋景，玄门启曙关。人疑列御至，客似令威还。羽盖徒欣仰，云车未可攀。衹应倾玉醴，时许寄颓颜。"}, {"input": "捧鸣惊积月风不他", "output": "捧檄辞幽径，鸣榔下贵洲。惊涛疑跃马，积气似连牛。月迥寒沙净，风急夜江秋。不学浮云影，他乡空滞留。"}, {"input": "睠怅涸坠素乌莫时", "output": "睠然怀楚奏，怅矣背秦关。涸鳞惊照辙，坠羽怯虚弯。素服三川化，乌裘十上还。莫言无皓齿，时俗薄朱颜。"}, {"input": "行复溅萦阴宿况寒", "output": "行役忽离忧，复此怆分流。溅石回湍咽，萦丛曲涧幽。阴岩常结晦，宿莽竞含秋。况乃霜晨早，寒风入戍楼。"}, {"input": "归促落浮喜忧今应", "output": "归怀剩不安，促榜犯风澜。落宿含楼近，浮月带江寒。喜逐行前至，忧从望里宽。今夜南枝鹊，应无绕树难。"}, {"input": "天地练剑草叶欲江", "output": "天涯非日观，地屺望星楼。练光摇乱马，剑气上连牛。草湿姑苏夕，叶下洞庭秋。欲知凄断意，江上涉安流。"}, {"input": "游背倾忘繁疎将时", "output": "游人自衞返，背客隔淮来。倾盖金兰合，忘筌玉叶开。繁花明日柳，疎蕊落风梅。将期重交态，时慰不然灰。"}, {"input": "闲独忽方夜年耿无", "output": "闲居寡言宴，独坐惨风尘。忽见严冬尽，方知列宿春。夜将寒色去，年共晓光新。耿耿他乡夕，无由展旧亲。"}, {"input": "闻髣缉披崩幽一安", "output": "闻君招隐地，髣髴武陵春。缉芰知还楚，披榛似避秦。崩查年祀积，幽草岁时新。一谢沧浪水，安知有逸人。"}, {"input": "芳幽有无忘蠲坐思", "output": "芳晨临上月，幽赏狎中园。有蝶堪成梦，无羊可触藩。忘怀南涧藻，蠲思北堂萱。坐叹华滋歇，思君谁为言。"}, {"input": "林风客人聚沸今终", "output": "林泉恣探历，风景暂裴徊。客有迁莺处，人无结驷来。聚花如薄雪，沸水若轻雷。今日徒招隐，终知异凿坏。"}, {"input": "俗春林人芳幽山长", "output": "俗远风尘隔，春还初服迟。林疑中散地，人似上皇时。芳杜湘君曲，幽兰楚客词。山中有春草，长似寄相思。"}, {"input": "青赤玉金日尘唯千", "output": "青牛游华岳，赤马走吴宫。玉柱离鸿怨，金罍浮蚁空。日霁崤陵雨，尘起洛阳风。唯当玄度月，千里与君同。"}, {"input": "边侠柳桃满连不空", "output": "边烽警榆塞，侠客度桑干。柳叶开银镝，桃花照玉鞍。满月临弓影，连星入剑端。不学燕丹客，空歌易水寒。"}, {"input": "星月万九雪云还独", "output": "星楼望蜀道，月峡指吴门。万行流别泪，九折切惊魂。雪影含花落，云阴带叶昏。还愁三径晚，独对一清尊。"}, {"input": "我君岐风夕秋惟凄", "output": "我留安豹隐，君去学鹏抟。岐路分襟易，风云促膝难。夕涨流波急，秋山落日寒。惟有思归引，凄断为君弹。"}, {"input": "挂负竹桃低落素幽", "output": "挂瓢余隐舜，负鼎尔干汤。竹叶离罇满，桃花别路长。低河耿秋色，落月抱寒光。素书如可嗣，幽谷𥩟宾行。"}, {"input": "通沟断连素惊无轻", "output": "通庄抵旧里，沟水泣新知。断云飘易滞，连露积难披。素风啼迥堞，惊月绕疎枝。无力励短翰，轻举送长离。"}, {"input": "振飞虚孤离别在轻", "output": "振衣游紫府，飞盖背青田。虚心恒警露，孤影尚凌烟。离歌凄妙曲，别操绕繁弦。在阴如可和，轻响会闻天。"}, {"input": "寂摇共相当哀别东", "output": "寂寥心事晚，摇落岁时秋。共此伤年髪，相看惜去留。当歌应破涕，哀命返穷愁。别后能相忆，东陵有故侯。"}, {"input": "芳别客人寒凉离自", "output": "芳尊徒自满，别恨转难胜。客似游江岸，人疑上灞陵。寒更承夜永，凉景向秋澄。离心何以赠，自有玉壶冰。"}, {"input": "淮梁别离柳棠别凄", "output": "淮沂泗水地，梁甫汶阳东。别路青骊远，离尊绿蚁空。柳寒凋密翠，棠晚落疎红。别后相思曲，凄断入琴风。"}, {"input": "灵神玉金断流别空", "output": "灵峰标胜境，神府枕通川。玉殿斜连汉，金堂迥架烟。断风疎晚竹，流水切危弦。别有青门外，空怀玄圃仙。"}, {"input": "返物兰槐谷山一唯", "output": "返照下层岑，物外狎招寻。兰径薰幽珮，槐庭落暗金。谷静风声彻，山空月色深。一遣樊笼累，唯余松桂心。"}, {"input": "展登缔承野潭顾滥", "output": "展骥端居暇，登龙喜宴同。缔赏三清满，承欢六义通。野晦寒阴积，潭虚夕照空。顾慙非梦鸟，滥此厕雕虫。"}, {"input": "千一意神草花唯长", "output": "千里风云契，一朝心赏同。意尽深交合，神灵俗累空。草带销寒翠，花枝发夜红。唯将澹若水，长揖古人风。"}, {"input": "二一赏情促当何逢", "output": "二三物外友，一百杖头钱。赏洽袁公地，情披乐令天。促席鸾觞满，当炉兽炭然。何须攀桂树，逢此自留连。"}, {"input": "幸欣刻写晕诗谁含", "output": "幸遇清明节，欣逢旧练人。刻花争脸态，写月竞眉新。晕罢空余月，诗成倂道春。谁知怀玉者，含响未吟晨。"}, {"input": "美容整移水眉寄个", "output": "美女出东邻，容与上天津。整衣香满路，移步袜生尘。水下看妆影，眉头画月新。寄言曹子建，个是洛川神。"}, {"input": "愿支道筌雪秋欲岐", "output": "愿言游泗水，支离去二漳。道术君所笃，筌蹄余自忘。雪威侵竹冷，秋爽带池凉。欲騐离襟切，岐路在他乡。"}, {"input": "独长自谁生殷空相", "output": "独坐怀明发，长谣苦未安。自应迷北叟，谁肯问南冠。生死交情异，殷忧岁序阑。空余朝夕鸟，相伴夜啼寒。"}, {"input": "开辍贝龙当对还空", "output": "开筵枕德水，辍棹舣仙舟。贝阙桃花浪，龙门竹箭流。当歌凄别曲，对酒泣离忧。还望青门外，空见白云浮。"}, {"input": "神虚网苔雪水独流", "output": "神交尚投漆，虚室罢游兰。网积窗文乱，苔深履迹残。雪明书帐冷，水静墨池寒。独此琴台夜，流水为谁弹。"}, {"input": "一三离别露寒如凄", "output": "一丘余枕石，三越尔怀铅。离亭分鹤盖，别岸指龙川。露下蝉声断，寒来雁影连。如何沟水上，凄断听离弦。"}, {"input": "重幽绕飘锦苔讵长", "output": "重岩抱危石，幽涧曳轻云。绕镇仙衣动，飘蓬羽盖分。锦色连花静，苔光带叶熏。讵知吴会影，长抱谷城文。"}, {"input": "千四椠疎盖阵非飘", "output": "千里年光静，四望春云生。椠日祥光举，疎云瑞叶轻。盖阴笼迥树，阵影抱危城。非将吴会远，飘荡帝乡情。"}, {"input": "西南那来露风无谁", "output": "西陆蝉声唱，南冠客思侵。那堪玄鬓影，来对白头吟。露重飞难进，风多响易沈。无人信高洁，谁为表予心。"}, {"input": "列疎波态照映终属", "output": "列名通地纪，疎派合天津。波随月色净，态逐桃花春。照霞如隐石，映柳似沈鳞。终当挹上善，属意澹交人。"}, {"input": "唼衔雾风阵书无空", "output": "唼藻沧江远，衔卢紫塞长。雾深迷晓景，风急断秋行。阵照通宵月，书封几夜霜。无复能鸣分，空知愧稻粱。"}, {"input": "龙鹤影光含隐幽徒", "output": "龙云玉叶上，鹤雪瑞花新。影乱铜乌吹，光销玉马津。含辉明素篆，隐迹表祥轮。幽兰不可俪，徒自绕阳春。"}, {"input": "朔带色香款洽无空", "output": "朔空曾纪历，带地旧疏泉。色泛临砀瑞，香流赴蜀仙。款交欣散玉，洽友悦沈钱。无复中山赏，空吟吴会篇。"}, {"input": "洛秦听应光影愿终", "output": "洛川流雅韵，秦道擅苛威。听歌梁上动，应律管中飞。光飘神女袜，影落羽人衣。愿言心未翳，终冀效轻微。"}, {"input": "紫青乱萦飘带不纨", "output": "紫陌炎氛歇，青苹晚吹浮。乱竹摇疎影，萦池织细流。飘香曳舞袖，带粉泛妆楼。不分君恩绝，纨扇曲中秋。"}, {"input": "南西泛临盖阵讵空", "output": "南陆铜浑改，西郊玉叶轻。泛斗瑶光动，临阳瑞色明。盖阴连凤阙，阵影翼龙城。讵知时不遇，空伤流滞情。"}, {"input": "九一隐噪分镂自寒", "output": "九秋行已暮，一枝聊暂安。隐榆非谏楚，噪柳异悲潘。分形妆薄鬓，镂影饰危冠。自怜疎影断，寒林夕吹寒。"}, {"input": "玉金泛添变承别应", "output": "玉关寒气早，金塘秋色归。泛掌光逾净，添荷滴尚微。变霜凝晓液，承月委圆辉。别有吴台上，应湿楚臣衣。"}, {"input": "云月裛凌漏浮西南", "output": "云披玉绳净，月满镜轮圆。裛露珠晖冷，凌霜桂影寒。漏彩含疎薄，浮光漾急澜。西园徒自赏，南飞终未安。"}, {"input": "贝玉图写泛随唯凄", "output": "贝阙寒流彻，玉轮秋浪清。图云锦色净，写月练花明。泛曲鹍弦动，随轩凤辖惊。唯当御沟上，凄断送归情。"}, {"input": "玉金含带散飘下当", "output": "玉虬分静夜，金萤照晚凉。含辉疑泛月，带火怯凌霜。散彩萦虚牖，飘花绕洞房。下帷如不倦，当解惜余光。"}, {"input": "擢开分含碎浮金玉", "output": "擢秀三秋晚，开芳十步中。分黄俱笑日，含翠共摇风。碎影涵流动，浮香隔岸通。金翘徒可泛，玉斝竟谁同。"}, {"input": "联遥阵书带迷何刷", "output": "联翩辞海曲，遥曳指江干。阵去金河冷，书归玉塞寒。带月凌空易，迷烟逗浦难。何当同顾影，刷羽泛清澜。"}, {"input": "可吁丘言萧荒谁独", "output": "可叹浮生促，吁嗟此路难。丘陵一起恨，言笑几时懽。萧索郊埏晚，荒凉井径寒。谁当门下客，独见有任安。"}, {"input": "昔今彤丹城原九千", "output": "昔去梅笳发，今来薤露晞。彤驺朝帝阙，丹旐背王畿。城郭犹疑是，原陵稍觉非。九原如可作，千载与谁归。"}, {"input": "一千青白草松宁吊", "output": "一旦先朝菌，千秋掩夜台。青乌新兆去，白马故人来。草露当春泣，松风向暮哀。宁知荒垅外，吊鹤自裴徊。"}, {"input": "忽犹何非华幽独长", "output": "忽见泉台路，犹疑水镜悬。何如开白日，非复覩青天。华表迎千岁，幽扃送百年。独嗟流水引，长掩伯牙弦。"}, {"input": "百一丹青薰薤自谁", "output": "百龄嗟倏忽，一旦向山阿。丹桂销已尽，青松哀更多。薰风虚听曲，薤露反成歌。自有藏舟处，谁怜隙驷过。"}, {"input": "恻留佳京城丘唯朝", "output": "恻怆恒山羽，留连棣萼篇。佳城非旧日，京兆即新阡。城郭三千岁，丘陵几万年。唯余松柏垅，朝夕起寒烟。"}, {"input": "短长此何荒寒独松", "output": "短歌三献曲，长夜九泉台。此室玄扃掩，何年白日开。荒郊疎古木，寒隧积陈荄。独此伤心地，松声薄暮来。"}, {"input": "征逶凝沿穿舣为听", "output": "征帆恣远寻，逶迤过称心。凝滞蘅𦶜岸，沿洄樝柚林。穿溆不厌曲，舣潭惟爱深。为乐凡几许，听取舟中琴。"}, {"input": "共初还应绿红金为", "output": "共寻招隐寺，初识戴颙家。还依旧泉壑，应改昔云霞。绿竹寒天笋，红蕉腊月花。金绳倘留客，为系日光斜。"}, {"input": "城江戎歌", "output": "城上风威冷，江中水气寒。戎衣何日定，歌舞入长安。"}, {"input": "此壮昔今", "output": "此地别燕丹，壮士髪冲冠。昔时人已没，今日水犹寒。"}, {"input": "写照不翻", "output": "写月无芳桂，照日有花菱。不持光谢水，翻将影学冰。"}, {"input": "禀焦终何", "output": "禀质非贪热，焦心岂惮熬。终知不自润，何处用脂膏。"}, {"input": "凌含别闻", "output": "凌波起罗袜，含风染素衣。别有知音调，闻歌应自飞。"}, {"input": "忌乘既何", "output": "忌满光先缺，乘昏影暂流。既能明似镜，何用曲如钩。"}, {"input": "寒凉离自", "output": "寒更承夜永，凉夕向秋澄。离心何以赠，自有玉壶冰。"}, {"input": "东鱼莫只", "output": "东西吴蜀关山远，鱼来雁去两难闻。莫怪常有千行泪，只为阳台一片云。"}, {"input": "鹅曲白红", "output": "鹅，鹅，鹅，曲项向天歌。白毛浮绿水，红掌拨清波。"}, {"input": "此吾掩参白玄对时", "output": "此地岩壑数千重，吾君驾鹤□乘龙。掩暎叶光含翡翠，参差石影带芙蓉。白日将移冲叠𪩘，玄云欲度碍高峰。对酒鸣琴追野趣，时闻清吹入长松。"}, {"input": "登眺岩澄泛折别崎", "output": "登临开胜托，眺瞩尽良游。岩崿萦纡上，澄潭屈曲流。泛兰清兴洽，折桂野文遒。别后相思处，崎岖碧涧幽。"}, {"input": "彼为欲先拥沈无此", "output": "彼木生何代，为槎复几年。欲乘银汉曲，先泛玉池边。拥溜根横岸，沈波影倒悬。无劳问蜀客，此处即高天。"}, {"input": "六七千一青垂山泠", "output": "六龙骧首晓骎骎，七圣陪轩集颍阴。千丈松萝交翠幕，一丘山水当鸣琴。青鸟白云王母使，垂藤断葛野人心。山中日暮幽岩下，泠然香吹落花深。"}, {"input": "逐鸣鸟蝶时共坐秦", "output": "逐赏平阳第，鸣笳上苑东。鸟吟千户竹，蝶舞百花丛。时攀小山桂，共挹大王风。坐客无劳起，秦箫曲未终。"}, {"input": "平解绿红弦冠白相", "output": "平明出御沟，解缆坐回舟。绿水澄明月，红罗结绮楼。弦歌争浦入，冠盖逐川流。白鱼臣作伴，相对舞王舟。"}, {"input": "云帐磵川叔孙即无", "output": "云车遥裔三珠树，帐殿交阴八桂丛。磵险泉声疑度雨，川平桥势若晴虹。叔夜弹琴歌白雪，孙登长啸韵清风。即此陪欢游阆苑，无劳辛苦向崆峒。"}, {"input": "淮嬴折吹扇钗欢莫", "output": "淮南有小山，嬴女隐其间。折桂芙蓉浦，吹箫明月湾。扇掩将雏曲，钗承堕马鬟。欢情本无限，莫掩洛城关。"}, {"input": "玉朱飞啭雾风此浪", "output": "玉洞幽寻更是天，朱霞绿景镇韶年。飞花藉藉迷行路，啭鸟遥遥作管弦。雾隐长林成翠幄，风吹细雨即虹泉。此中碧酒恒参圣，浪道昆山别有仙。"}, {"input": "朔严借安", "output": "朔风扣群木，严霜凋百草。借问月中人，安得长不老。"}, {"input": "重夕双千酒歌侍恒", "output": "重关钟漏通，夕敞凤皇宫。双阙祥烟里，千门明月中。酒杯浮湛露，歌曲唱风流。侍臣咸醉止，恒慙恩遇崇。"}, {"input": "洛蓬碧笙", "output": "洛阳陌上多离别，蓬莱山下足波潮。碧海桑田何处在？笙歌一听一遥遥。"}, {"input": "山屈岩席远高林长", "output": "山中别有神仙地，屈曲幽深碧涧垂。岩前暂驻黄金辇，席上还飞白玉巵。远近风泉俱合杂，高低云石共参差。林壑偏能留睿赏，长天莫遽下丹曦。"}, {"input": "九万瑞飞山帐微愿", "output": "九旗云布临嵩室，万骑星陈集颍川。瑞液含滋登禹膳，飞流荐响入虞弦。山扉野径朝花积，帐殿帷宫夏叶连。微臣献寿迎千寿，愿奉尧年倚万年。"}, {"input": "瑞祥随泛布开愿无", "output": "瑞云千里映，祥辉四望新。随风乱鸟翅，泛水结鱼鳞。布叶疑临夏，开花讵待春。愿得承嘉景，无令掩桂轮。"}, {"input": "卉枯忽不直长方为", "output": "卉草诚幽贱，枯朽绝因依。忽逢借羽翼，不觉生光辉。直念恩华重，长嗟报効微。方思助日月，为许愿曾飞。"}, {"input": "梓杜若定路波分莫", "output": "梓泽年光往复来，杜霸游人去不回。若非载笔登麟阁，定是吹箫伴凤台。路傍桃李花犹嫩，波上芙蕖叶未开。分明寄语长安道，莫教留滞洛阳才。"}, {"input": "北东空羞", "output": "北伐虽全赵，东归不王秦。空歌拔山力，羞作渡江人。"}, {"input": "百三功气", "output": "百战方夷项，三章且代秦。功归萧相国，气尽戚夫人。"}, {"input": "万三不得", "output": "万里人南去，三春雁北飞。不知何岁月？得与尔同归。"}, {"input": "婀䒠叶香余新零芳", "output": "婀娜当轩树，䒠茸倚兰殿。叶艳九春华，香摇五明扇。余花鸟弄尽，新叶虫书徧。零落心自知，芳菲君不见。"}, {"input": "妾轻庭山春零羞提", "output": "妾身本薄命，轻弃城南隅。庭前厌芍药，山上采蘼芜。春风罥纨袖，零露湿罗襦。羞将憔悴日，提笼逢故夫。"}, {"input": "金铅空犹哀艳共秋", "output": "金阁惜分香，铅华不重妆。空余歌舞地，犹是为君王。哀弦调已绝，艳曲不须长。共看西陵暮，秋烟起白杨。"}, {"input": "紫朱豫天竹花微词", "output": "紫禁肃晴氛，朱楼落晓云。豫游龙驾转，天乐凤箫闻。竹外仙亭出，花间辇路分。微臣一何幸，词赋奉明君。"}, {"input": "年香草花天仙今皇", "output": "年光陌上发，香辇禁中游。草绿鸳鸯殿，花红翡翠楼。天杯承露酌，仙管杂风流。今日陪欢豫，皇恩不可酬。"}, {"input": "可攀妾何", "output": "可怜濯濯春杨柳，攀折将来就纤手。妾容与此同盛衰，何必君恩能独久。"}, {"input": "沙猛旌笳阴寒直谁", "output": "沙场三万里，猛将五千兵。旌断冰谿戍，笳吹铁关城。阴云暮下雪，寒日昼无晶。直为怀恩苦，谁知边塞情。"}, {"input": "秋木妾君坠流还遥", "output": "秋入长门殿，木落洞房虚。妾思宵徒静，君恩日更疎。坠露清金阁，流萤点玉除。还将闺里恨，遥问马相如。"}, {"input": "山飞野满携行醉乘", "output": "山树落梅花，飞落野人家。野人何所有，满瓮阳春酒。携酒上春台，行歌伴落梅。醉罢卧明月，乘梦游天台。"}, {"input": "北南朝渐自已人欲", "output": "北堂红草盛䒠茸，南湖碧水照芙蓉。朝游暮起金花尽，渐觉罗裳珠露浓。自惜妍华三五岁，已叹关山千万重。人情一去无还日，欲赠怀芳怨不逢。"}, {"input": "忆平冠冲落朝谁珠", "output": "忆昔江南年盛时，平生怨在长洲曲。冠盖星繁江水上，冲风摽落洞庭渌。落花两袖红纷纷，朝霞高阁洗晴云。谁言此处婵娟子，珠玉为心以奉君。"}, {"input": "清天晴晓微南欲复", "output": "清洛浮桥南渡头，天晶万里散华洲。晴看石濑光无数，晓入寒潭浸不流。微云一点曙烟起，南陌憧憧遍行子。欲将此意与君论，复道秦关尚千里。"}, {"input": "将边霜旌晓春课临", "output": "将军陷虏围，边务息戎机。霜雪交河尽，旌旗入塞飞。晓光随马度，春色伴人归。课绩朝明主，临轩拜武威。"}, {"input": "青临白人秋明叹容", "output": "青楼挂明镜，临照不胜悲。白发今如此，人生能几时。秋风下山路，明月上春期。叹息君恩尽，容颜不可思。"}, {"input": "佳回寒春庭帘寄迎", "output": "佳人眠洞房，回首见垂杨。寒尽鸳鸯被，春生玳瑁床。庭阴幕青霭，帘影散红芳。寄语同心伴，迎春且薄妆。"}, {"input": "日关泪愁野河宾王", "output": "日暮秋风起，关山断别情。泪随黄叶下，愁向绿樽生。野路归骖转，河洲宿鸟惊。宾游宽旅宴，王事促严程。"}, {"input": "鸿翻朝暝日风自岁", "output": "鸿鹄振羽翮，翻飞入帝乡。朝鸣集银树，暝宿下金塘。日月天门近，风烟夜路长。自怜穷浦鴈，岁岁不随阳。"}, {"input": "微幽圆阴太三至三", "output": "微月生西海，幽阳始代升。圆光正东满，阴魂已朝凝。太极生天地，三元更废兴。至精谅斯在，三五谁能征。"}, {"input": "兰芊幽朱迟袅岁芳", "output": "兰若生春夏，芊蔚何青青。幽独空林色，朱蕤冒紫茎。迟迟白日晚，袅袅秋风生。岁华尽摇落，芳意竟何成。"}, {"input": "乐食骨他吾乃孤况", "output": "乐羊为魏将，食子殉军功。骨肉且相薄，他人安得忠。吾闻中山相，乃属放麑翁。孤兽犹不忍，况以奉君终。"}, {"input": "市于倾不曷观窅乘", "output": "市人矜巧智，于道若童蒙。倾夺相夸侈，不知身所终。曷见玄真子，观世玉壶中。窅然遗天地，乘化入无穷。"}, {"input": "白青茫林众𫛸鸿谁", "output": "白日每不归，青阳时暮矣。茫茫吾何思，林卧观无始。众芳委时晦，𫛸鴂鸣悲耳。鸿荒古已颓，谁识巢居子。"}, {"input": "林水闲悠青朱徂感", "output": "林居病时久，水木澹孤清。闲卧观物化，悠悠念无生。青春始萌达，朱火已满盈。徂落方自此，感叹何时平。"}, {"input": "临天昔玉宝瑶西东", "output": "临岐泣世道，天命良悠悠。昔日殷王子，玉马遂朝周。宝鼎沦伊谷，瑶台成古丘。西山伤遗老，东陵有故侯。"}, {"input": "逶骨岂时灌皎世嗟", "output": "逶迤势已久，骨鲠道斯穷。岂无感激者，时俗颓此风。灌园何其鄙，皎皎于陵中。世道不相容，嗟嗟张长公。"}, {"input": "玄群圣世一忧去勿", "output": "玄天幽且默，群议曷嗤嗤。圣人教犹在，世运久陵夷。一绳将何系？忧醉不能持。去去行采芝，勿为尘所欺。"}, {"input": "微斧况浩登白云孤", "output": "微霜知岁晏，斧柯始青青。况乃金天夕，浩露沾群英。登山望宇宙，白日已西暝。云海方荡潏，孤鳞安得宁。"}, {"input": "挈姣三盈高微如被", "output": "挈瓶者谁子，姣服当青春。三五明月满，盈盈不自珍。高堂委金玉，微缕悬千钧。如何负公鼎，被敚笑时人。"}, {"input": "玄兹群孤瑶远昆岂", "output": "玄蝉号白露，兹岁已蹉跎。群物从大化，孤英将奈何？瑶台有青鸟，远食玉山禾。昆仑见玄凤，岂复虞云罗。"}, {"input": "荒好宫层日岂青白", "output": "荒哉穆天子，好与白云期。宫女多怨旷，层城闭蛾眉。日耽瑶池乐，岂伤桃李时。青苔空萎绝，白发生罗帷。"}, {"input": "昔荆霓射朅怅雄黄", "output": "昔日章华宴，荆王乐荒淫。霓旌翠羽盖，射兕云梦林。朅来高唐观，怅望云阳岑。雄图今何在？黄雀空哀吟。"}, {"input": "可灼碧攀岂荣但凋", "output": "可怜瑶台树，灼灼佳人姿。碧华映朱实，攀折青春时。岂不盛光宠，荣君白玉墀。但恨红芳歇，凋伤感所思。"}, {"input": "仲幽大春盲万溟孤", "output": "仲尼探元化，幽鸿顺阳和。大运自盈缩，春秋递来过。盲飙忽号怒，万物相纷劘。溟海皆震荡，孤凤其如何。"}, {"input": "鸱此悬举丹轻勿徒", "output": "鸱夷双白玉，此玉有缁磷。悬之千金价，举世莫知真。丹青非异色，轻重有殊伦。勿信玉工言，徒悲荆国人。"}, {"input": "逢历隗遂", "output": "逢时独为贵，历代非无才。隗君亦何幸，遂起黄金台。"}, {"input": "南将西征碧瑶若悠", "output": "南星中大火，将子涉清淇。西林改微月，征斾空自持。碧潭去已远，瑶华折遗谁。若问辽阳戍，悠悠天际旗。"}, {"input": "皎微禅独风月多尘", "output": "皎皎白林秋，微微翠山静。禅居感物变，独坐开轩屏。风泉夜声杂，月露宵光冷。多谢忘机人，尘忧未能整。"}, {"input": "闻窈岩树林山方从", "output": "闻道白云居，窈窕青莲宇。岩泉万丈流，树石千年古。林卧对轩窗，山阴满庭户。方释尘事劳，从君袭兰杜。"}, {"input": "遥望巴荆城树今谁", "output": "遥遥去巫峡，望望下章台。巴国山川尽，荆门烟雾开。城分苍野外，树断白云隈。今日狂歌客，谁知入楚来。"}, {"input": "故日川道野深如噭", "output": "故乡杳无际，日暮且孤征。川原迷旧国，道路入边城。野戍荒烟断，深山古木平。如何此时恨，噭噭夜猿鸣。"}, {"input": "钟香岩石水云宁疲", "output": "钟梵经行罢，香林坐入禅。岩庭交杂树，石濑泻鸣泉。水月心方寂，云霞思独玄。宁知人世里，疲病得攀缘。"}, {"input": "平疲君旌挼单孤长", "output": "平生白云意，疲薾愧为雄。君王谬殊宠，旌节此从戎。挼绳当系虏，单马岂邀功。孤劒将何托，长谣塞上风。"}, {"input": "古丹独孤自宁江长", "output": "古壁仙人画，丹青尚有文。独舞纷如雪，孤飞暧似云。自矜彩色重，宁忆故池群。江海联翩翼，长鸣谁复闻。"}, {"input": "边莺间愁明蔡坐况", "output": "边地无芳树，莺声忽听新。间关如有意，愁绝若怀人。明妃失汉宠，蔡女没胡尘。坐闻应落泪，况忆故园春。"}, {"input": "灼悠声荣愿将还烟", "output": "灼灼青春仲，悠悠白日升。声容何足恃，荣吝坐相矜。愿与金庭会，将待玉书征。还丹应有术，烟驾共君乘。"}, {"input": "匈魏怅言雁狐勿惟", "output": "匈奴犹未灭，魏绛复从戎。怅别三河道，言追六郡雄。雁山横代北，狐塞接云中。勿使燕然上，惟留汉将功。"}, {"input": "禺此送凄片斜坐惟", "output": "禺山金碧路，此地饶英灵。送君一为别，凄断故乡情。片云生极浦，斜日隐离亭。坐看征骑没，惟见远山青。"}, {"input": "别归地川望途莫贫", "output": "别馆分周国，归骖入汉京。地连函谷塞，川接广阳城。望迥楼台出，途遥烟雾生。莫言长落羽，贫贱一交情。"}, {"input": "转落山欢离征还归", "output": "转蓬方不定，落羽自惊弦。山水一为别，欢娱复几年。离亭暗风雨，征路入云烟。还因北山迳，归守东陂田。"}, {"input": "故杨相苍白绿江归", "output": "故人洞庭去，杨柳春风生。相送河洲晚，苍茫别思盈。白苹已堪把，绿芷复含荣。江南多桂树，归客赠生平。"}, {"input": "银金离别明长悠此", "output": "银烛吐青烟，金樽对绮筵。离堂思琴瑟，别路遶山川。明月隐高树，长河没晓天。悠悠洛阳道，此会在何年。"}], "is_classification": false}