{"id": "seed_task_0", "name": "藏头诗", "instruction": "根据提示词，写一首藏头诗。", "instances": [{"input": "剪承笙风卤铭宫哭", "output": "剪叶藩封早，承华册命尊。笙歌辞洛苑，风雪蔽梁园。卤簿凌霜宿，铭旌向月翻。宫寮不逮事，哭送出都门。"}, {"input": "过迎斜卧泥阴能听", "output": "过夏衣香润，迎秋簟色鲜。斜支花石枕，卧咏蘂珠篇。泥泞非游日，阴沈好睡天。能来同宿否，听雨对床眠。"}, {"input": "吟金烟扇暂合从鬓", "output": "吟君昨日早朝诗，金御炉前唤仗时。烟吐白龙头宛转，扇开青雉尾参差。暂留春殿多称屈，合入纶闱即可知。从此摩霄去非晚，鬓边未有一茎丝。"}, {"input": "陕养公料秪唯自料", "output": "陕州司马去何如，养静资贫两有余。公事闲忙同少尹，料钱多少敌尚书。秪携美酒为行伴，唯作新诗趂下车。自有铁牛无咏者，料君投刃必应虚。"}, {"input": "竹松共与玉金幽唯", "output": "竹院新晴夜，松窗未卧时。共琴为老伴，与月有秋期。玉轸临风久，金波出雾迟。幽音待清景，唯是我心知。"}, {"input": "小满此终", "output": "小亭门向月斜开，满地凉风满地苔。此院好弹秋思处，终须一夜抱琴来。"}, {"input": "黄青被镜半斜迎只", "output": "黄叶聚墙角，青苔围柱根。被经霜后薄，镜遇雨来昏。半卷寒簷幕，斜开暖阁门。迎冬兼送老，只仰酒盈尊。"}, {"input": "病老忽些荤香万唯", "output": "病来心静一无思，老去身闲百不为。忽忽眼尘犹爱睡，些些口业尚夸诗。荤腥每断斋居月，香火常亲宴坐时。万虑消停百神泰，唯应寂寞杀三尸。"}, {"input": "林忘松石孙傅何别", "output": "林亭一出宿风尘，忘却平津是要津。松阁晴看山色近，石渠秋放水声新。孙弘阁闹无闲客，傅说舟忙不借人。何似抡才济川外，别开池馆待交亲。"}, {"input": "遍都阳阴草松清亦", "output": "遍览古今集，都无秋雪诗。阳春先唱后，阴岭未消时。草讶霜凝重，松疑鹤散迟。清光莫独占，亦对白云司。"}, {"input": "尚虽唯时", "output": "尚书清白临南海，虽饮贪泉心不回。唯向诗中得珠玉，时时寄到帝乡来。"}, {"input": "司不羽稻夜晓稳的", "output": "司空爱尔尔须知，不信听吟送鹤诗。羽翮势高宁惜别，稻粱恩厚莫愁饥。夜栖少共鸡争树，晓浴先饶凤占池。稳上青云勿回顾，的应胜在白家时。"}, {"input": "车履凤龙金玉尚不", "output": "车骑新从梁苑回，履声珮响入中台。凤池望在终重去，龙节功成且纳来。金勒最宜乘雪出，玉觞何必待花开。尚书首唱郎中和，不计官资只计才。"}, {"input": "石轩清碧谩莫何别", "output": "石渠金谷中间路，轩骑翩翩十日程。清洛饮冰添苦节，碧嵩看雪助高情。谩夸河北操旄钺，莫羡江西拥斾旌。何似府寮京令外，别教三十六峰迎。"}, {"input": "高功唯月", "output": "高卧深居不见人，功名斗薮似灰尘。唯留一部清商乐，月下风前伴老身。"}, {"input": "城庭月霜啼飞画冷", "output": "城上归时晚，庭前宿处危。月明无叶树，霜滑有风枝。啼涩饥喉咽，飞低冻翅垂。画堂鹦鹉鸟，冷暖不相知。"}, {"input": "欲换镜尊茶萱不十", "output": "欲将珠匣青铜镜，换取金尊白玉巵。镜里老来无避处，尊前愁至有消时。茶能散闷为功浅，萱纵忘忧得力迟。不似杜康神用速，十分一盏便开眉。"}, {"input": "虫不我少", "output": "虫声冬思苦于秋，不解愁人闻亦愁。我是老翁听不畏，少年莫听白君头。"}, {"input": "绿红始方郑丁若笼", "output": "绿衣整顿双栖起，红觜分明对语时。始觉琵琶弦莽卤，方知吉了舌参差。郑牛识字吾常叹，丁鹤能歌尔亦知。若称白家鹦鹉鸟，笼中兼合解吟诗。"}, {"input": "仪方两三醮寝尽唯", "output": "仪容白皙上仙郎，方寸清虚内道场。两翼化生因服药，三尸卧死为休粮。醮坛北向宵占斗，寝室东开早纳阳。尽日窗间更无事，唯烧一炷降真香。"}, {"input": "诗权剪陶惊随篇十", "output": "诗家律手在成都，权与寻常将相殊。剪截五言兼用钺，陶钧六义别开炉。惊人卷轴须知有，随事文章不道无。篇数虽同光价异，十鱼目换十骊珠。"}, {"input": "为玩蜀吴洛江由何", "output": "为忆娃宫与虎丘，玩君新作不能休。蜀牋写出篇篇好，吴调吟时句句愁。洛下林园终共住，江南风月会重游。由来事过多堪惜，何况苏州胜汝州。"}, {"input": "江写君我境兴为扁", "output": "江南名郡数苏杭，写在殷家三十章。君是旅人犹苦忆，我为刺史更难忘。境牵吟咏真诗国，兴入笙歌好醉乡。为念旧游终一去，扁舟直拟到沧浪。"}, {"input": "蝉槐只兼白青无相", "output": "蝉发一声时，槐花带两枝。只应催我老，兼遣报君知。白发生头速，青云入手迟。无过一桮酒，相劝数开眉。"}, {"input": "玉服夜秋容名贵知", "output": "玉芝观里王居士，服气餐霞善养身。夜后不闻龟喘息，秋来唯长鹤精神。容颜尽怪长如故，名姓多疑不是真。贵重荣华轻寿命，知君闷见世间人。"}, {"input": "朱与傍下万一欲百", "output": "朱阁青山高庳齐，与君才子作诗题。傍闻大内笙歌近，下视诸司屋舍低。万卷图书天禄上，一条风景月华西。欲知丞相优贤意，百步新廊不蹋泥。"}, {"input": "有无从转次须更鸟", "output": "有起皆因灭，无暌不暂同。从欢终作戚，转苦又成空。次第花生眼，须臾烛过风。更无寻觅处，鸟迹印空中。"}, {"input": "宦病被与闲醉劳提", "output": "宦情牢落年将暮，病假联緜日渐深。被老相催虽白首，与春无分未甘心。闲停茶椀从容语，醉把花枝取次吟。劳动故人庞阁老，提鱼携酒远相寻。"}, {"input": "戛嫌争一", "output": "戛玉敲冰声未停，嫌云不遏入青冥。争得黄金满衫袖，一时抛与断年听。"}, {"input": "拨胡谁插", "output": "拨拨弦弦意不同，胡啼番语两玲珑。谁能截得曹刚手，插向重莲衣袖中。"}, {"input": "芳衰肺眼寺宫羡不", "output": "芳景多游客，衰翁独在家。肺伤妨饮酒，眼痛忌看花。寺路随江曲，宫墙夹道斜。羡君犹壮健，不枉度年华。"}, {"input": "翠碧地山龙金歌莫", "output": "翠华黄屋未东巡，碧洛青嵩付大臣。地称高情多水竹，山宜闲望少风尘。龙门即拟为游客，金谷先凭作主人。歌酒家家花处处，莫空管领上阳春。"}, {"input": "地最宿晴春寒能笙", "output": "地偏坊远巷仍斜，最近东头是白家。宿雨长齐邻舍柳，晴光照出夹城花。春风小榼三升酒，寒食深炉一椀茶。能到南园同醉否，笙歌随分有些些。"}, {"input": "小新红苍高慢不将", "output": "小园斑駮花初发，新乐铮𪭢教欲成。红萼紫房皆手植，苍头碧玉尽家生。高调管色吹银字，慢拽歌词唱渭城。不饮一杯听一曲，将何安慰老心情。"}, {"input": "何春马妓罗金眼唯", "output": "何处春深好，春深富贵家。马为中路鸟，妓作后庭花。罗绮驱论队，金银用断车。眼前何所苦，唯苦日西斜。"}, {"input": "何春荒冷奴妻途举", "output": "何处春深好，春深贫贱家。荒凉三径草，冷落四邻花。奴困归佣力，妻愁出赁车。途穷平路险，举足剧褒斜。"}, {"input": "何春凤鸡诏恩延门", "output": "何处春深好，春深执政家。凤池添砚水，鸡树落衣花。诏借当衢宅，恩容上殿车。延英开对久，门与日西斜。"}, {"input": "何春通瑞飞垂戎左", "output": "何处春深好，春深方镇家。通犀排带胯，瑞鹘勘袍花。飞絮冲毬马，垂杨拂妓车。戎装拜春设，左握宝刀斜。"}, {"input": "何春阴岐五双和叶", "output": "何处春深好，春深刺史家。阴繁棠布叶，岐秀麦分花。五疋鸣珂马，双轮画轼车。和风引行乐，叶叶隼旟斜。"}, {"input": "何春凤马蜡银相彼", "output": "何处春深好，春深学士家。凤书裁五色，马鬣剪三花。蜡炬开明火，银台赐物车。相逢不敢揖，彼此帽低斜。"}, {"input": "何春惯饱御香宋一", "output": "何处春深好，春深女学家。惯看温室树，饱识浴堂花。御印提随仗，香牋把下车。宋家宫样髻，一片绿云斜。"}, {"input": "何春絮蝶破埋入鱼", "output": "何处春深好，春深御史家。絮萦骢马尾，蝶绕绣衣花。破柱行持斧，埋轮立驻车。入班遥认得，鱼贯一行斜。"}, {"input": "何春一万炎光为只", "output": "何处春深好，春深迁客家。一桮寒食酒，万里故园花。炎瘴蒸如火，光阴走似车。为忧𫛳鸟至，只恐日光斜。"}, {"input": "何春唯不折收官最", "output": "何处春深好，春深经业家。唯求太常第，不管曲江花。折桂名慙郄，收萤志慕车。官场泥补处，最怕寸阴斜。"}, {"input": "何春野山兰蒲林白", "output": "何处春深好，春深隐士家。野衣裁薜叶，山饭晒松花。兰索纫幽珮，蒲轮驻软车。林间箕踞坐，白眼向人斜。"}, {"input": "何春松桃投牵萧风", "output": "何处春深好，春深渔父家。松湾随櫂月，桃浦落船花。投饵移轻楫，牵轮转小车。萧萧芦叶里，风起钓丝斜。"}, {"input": "何春涛浪曳惊余江", "output": "何处春深好，春深潮户家。涛翻三月雪，浪喷四时花。曳练驰千马，惊雷走万车。余波落何处，江转富阳斜。"}, {"input": "何春十五𫗦流中千", "output": "何处春深好，春深痛饮家。十分桮里物，五色眼前花。𫗦歠眠糟瓮，流涎见曲车。中山一沈醉，千度日西斜。"}, {"input": "何春兰曲弄湔齐一", "output": "何处春深好，春深上巳家。兰亭席上酒，曲洛岸边花。弄水游童櫂，湔裾小妇车。齐桡争渡处，一匹锦标斜。"}, {"input": "何春玲宛碧红秋摇", "output": "何处春深好，春深寒食家。玲珑镂鸡子，宛转彩毬花。碧草追游骑，红尘拜扫车。秋千细腰女，摇曳逐风斜。"}, {"input": "何春一六鼓兵弹最", "output": "何处春深好，春深博弈家。一先争破眼，六聚鬬成花。鼓应投壶马，兵冲象戏车。弹碁局上事，最妙是长斜。"}, {"input": "何春紫黄转鸣青锦", "output": "何处春深好，春深嫁女家。紫排襦上雉，黄帖鬓边花。转烛初移障，鸣环欲上车。青衣传毡褥，锦绣一条斜。"}, {"input": "何春两一宾亲催星", "output": "何处春深好，春深娶妇家。两行笼里烛，一树扇间花。宾拜登华席，亲迎障幰车。催妆诗未了，星斗渐倾斜。"}, {"input": "何春眉裙兰金杭人", "output": "何处春深好，春深妓女家。眉欺杨柳叶，裙妬石榴花。兰麝熏行被，金铜钉坐车。杭州苏小小，人道最夭斜。"}, {"input": "高乱低晒转苦临怅", "output": "高竹笼前无伴侣，乱鸡群里有风标。低头乍恐丹砂落，晒翅常疑白雪消。转觉鸬鹚毛色下，苦嫌鹦鹉语声娇。临风一唳思何事，怅望青田云水遥。"}, {"input": "池恐带放低奋若主", "output": "池中此鹤鹤中稀，恐是辽东老令威。带雪松枝翘膝胫，放花菱片缀毛衣。低回且向林间宿，奋迅终须天外飞。若问故巢知处在，主人相恋未能归。"}, {"input": "巧何君雕", "output": "巧拙贤愚相是非，何如一醉尽忘机。君知天地中宽窄，雕鹗鸾皇各自飞。"}, {"input": "蜗石随不", "output": "蜗牛角上争何事，石火光中寄此身。随富随贫且欢乐，不开口笑是痴人。"}, {"input": "丹白赖松", "output": "丹砂见火去无迹，白发泥人来不休。赖有酒仙相暖热，松乔醉即到前头。"}, {"input": "百一相听", "output": "百岁无多时壮健，一春能几日晴明。相逢且莫推辞醉，听唱阳关第四声。"}, {"input": "昨今眼且", "output": "昨日低眉问疾来，今朝收泪吊人回。眼前流例君看取，且遣琵琶送一桮。"}, {"input": "欲故细方", "output": "欲悟色空为佛事，故栽芳树在僧家。细看便是华严偈，方便风开智慧花。"}, {"input": "我闻老病矍周不两", "output": "我有白头戒，闻于韩侍郎。老多忧活计，病更恋班行。矍铄夸身健，周遮说话长。不知吾免否，两鬓已成霜。"}, {"input": "可一可一饱闲谁别", "output": "可惜莺啼花落处，一壶浊酒送残春。可怜月好风凉夜，一部清商伴老身。饱食安眠消日月，闲谈冷笑接交亲。谁知将相王侯外，别有优游快活人。"}, {"input": "六幷青红诗猎此再", "output": "六纛双旌万铁衣，幷汾旧路满光辉。青衫书记何年去，红斾将军昨日归。诗作马蹄随笔走，猎酣鹰翅伴觥飞。此都莫作多时计，再为苍生入紫微。"}, {"input": "簷席好谁", "output": "簷前新叶覆残花，席上余桮对早茶。好是老身销日处，谁能骑马傍人家。"}, {"input": "夜无枝园日春莫情", "output": "夜来风雨急，无复旧花林。枝上三分落，园中二寸深。日斜啼鸟思，春尽老人心。莫怪添桮饮，情多酒不禁。"}, {"input": "昼若如不", "output": "昼听笙歌夜醉眠，若非月下即花前。如今老病须知分，不负春来二十年。"}, {"input": "游看六几", "output": "游山弄水携诗卷，看月寻花把酒桮。六事尽思君作伴，几时归到洛阳来。"}, {"input": "大新战书离候应风", "output": "大红斾引碧幢旌，新拜将军指点行。战将易求何足贵，书生难得始堪荣。离筵歌舞花丛散，候骑刀枪雪队迎。应笑蹉跎白头尹，风尘唯管洛阳城。"}, {"input": "耳心若应", "output": "耳根得听琴初畅，心地忘机酒半酣。若使启期兼解醉，应言四乐不言三。"}, {"input": "琴为欲自", "output": "琴中古曲是幽兰，为我慇懃更弄看。欲得身心俱静好，自弹不及听人弹。"}, {"input": "素绀本今移结不兼", "output": "素房含露玉冠鲜，绀叶摇风钿扇圆。本是吴州供进藕，今为伊水寄生莲。移根到此三千里，结子经今六七年。不独池中花故旧，兼乘旧日采花船。"}, {"input": "铭骑后六", "output": "铭旌官重威仪盛，骑吹声繁卤簿长。后魏帝孙唐宰相，六年七月葬咸阳。"}, {"input": "墓唯苍此", "output": "墓门已闭笳箫去，唯有夫人哭不休。苍苍露草咸阳垅，此是千秋第一秋。"}, {"input": "送反琴三", "output": "送葬万人皆惨澹，反虞驷马亦悲鸣。琴书劒珮谁收拾，三岁遗孤新学行。"}, {"input": "金牙朦宛乐酒起斜", "output": "金磬玉笙调已久，牙床角枕睡常迟。朦胧闲梦初成后，宛转柔声入破时。乐可理心应不谬，酒能陶性信无疑。起尝残酌听余曲，斜背银缸半下帷。"}, {"input": "欢悲同共", "output": "欢爱今何在，悲啼亦是空。同为一夜梦，共过十年中。"}, {"input": "晴五野林龙伊自就", "output": "晴阳晚照湿烟销，五凤楼高天泬寥。野绿全经朝雨洗，林红半被暮云烧。龙门翠黛眉相对，伊水黄金线一条。自入秋来风景好，就中最好是今朝。"}, {"input": "去今何多泣情同除", "output": "去年八月哭微之，今年八月哭敦诗。何堪老泪交流日，多是秋风摇落时。泣罢几回深自念，情来一倍苦相思。同年同病同心事，除却苏州更是谁。"}, {"input": "病衰凉却", "output": "病上篮舆相送来，衰容秋思两悠哉。凉风褭褭吹槐子，却请行人劝一桮。"}, {"input": "夕晴兽弓雁砧萧未", "output": "夕照红于烧，晴空碧胜蓝。兽形云不一，弓势月初三。雁思来天北，砧愁满水南。萧条秋气味，未老已深谙。"}, {"input": "碧夜病渴露烟何秋", "output": "碧簟绛纱帐，夜凉风景清。病闻和药气，渴听碾茶声。露竹偷灯影，烟松护月明。何言千里隔，秋思一时生。"}, {"input": "清深一能", "output": "清紧如敲玉，深圆似转簧。一声肠一断，能有几多肠。"}, {"input": "齿疎爱见年官几闻", "output": "齿发各蹉跎，疎慵与病和。爱花心在否，见酒兴如何。年长风情少，官高俗虑多。几时红烛下，闻唱竹枝歌。"}, {"input": "春秋谋恨薄尤花犹", "output": "春黛双蛾嫩，秋蓬两鬓侵。谋欢身太晚，恨老意弥深。薄解灯前舞，尤能酒后吟。花丛便不入，犹自未甘心。"}, {"input": "宅坊旧前笼风今唯", "output": "宅院小墙庳，坊门帖牓迟。旧恩惭自薄，前事悔难追。笼鸟无常主，风花不恋枝。今宵在何处，唯有月明知。"}, {"input": "庭黄碧红高小为夜", "output": "庭草留霜池结冰，黄昏钟绝冻云凝。碧毡帐上正飘雪，红火炉前初炷灯。高调秦筝一两弄，小花蛮榼二三升。为君更奏湘神曲，夜就侬来能不能。"}, {"input": "寒君莫十", "output": "寒宵劝酒君须饮，君是孤眠七十身。莫道非人身不煖，十分一醆煖于人。"}, {"input": "自共玳琵人泉坟明", "output": "自从娇𫘤一相依，共见杨花七度飞。玳瑁床空收枕席，琵琶弦断倚屏帏。人间有梦何曾入，泉下无家岂是归。坟上少啼留取泪，明年寒食更沾衣。"}, {"input": "毡兰何蓟", "output": "毡帐胡琴出塞曲，兰塘越櫂弄潮声。何言此处同风月，蓟北江南万里情。"}, {"input": "老秋尚廷绿绛欢争", "output": "老去亲朋零落尽，秋来弦管感伤多。尚书宅畔悲邻笛，廷尉门前叹雀罗。绿绮窗空分妓女，绛纱帐掩罢笙歌。欢娱未足身先去，争奈书生薄命何。"}, {"input": "穷半龙牛荣老犹莫", "output": "穷冬月末两三日，半百年过六七时。龙尾趂朝无气力，牛头参道有心期。荣华外物终须悟，老病傍人岂得知。犹被妻儿教渐退，莫求致仕且分司。"}, {"input": "唯秪婚饥紫赤更不", "output": "唯生一女才十二，秪欠三年未六旬。婚嫁累轻何怕老，饥寒心惯不忧贫。紫泥丹笔皆经手，赤绂金章尽到身。更拟踟蹰觅何事，不归嵩洛作闲人。"}, {"input": "七但幸不人世万又", "output": "七年囚闭作笼禽，但愿开笼便入林。幸得展张今日翅，不能辜负昔时心。人间祸福愚难料，世上风波老不禁。万一差池似前事，又应追悔不抽簪。"}, {"input": "心坐渐岂头脚只花", "output": "心中万事不思量，坐倚屏风卧向阳。渐觉咏诗犹老丑，岂宜凭酒更麄狂。头垂白发我思退，脚蹋青云君欲忙。只有今春相伴在，花前賸醉两三场。"}, {"input": "卧起从不", "output": "卧在漳滨满十旬，起为商皓伴三人。从今且莫嫌身病，不病何由索得身。"}, {"input": "灞曾昔今优祖尘回", "output": "灞浐风烟函谷路，曾经几度别长安。昔时蹙促为迁客，今日从容自去官。优诏幸分四皓秩，祖筵惭继二疎欢。尘缨世网重重缚，回顾方知出得难。"}, {"input": "紫白伴向纶篮但分", "output": "紫微阁老自多情，白首园公岂要迎。伴我绿槐阴下歇，向君红斾影前行。纶巾发少浑欹仄，篮轝肩齐甚稳平。但问主人留几日，分司宾客去无程。"}, {"input": "笙风争黄", "output": "笙歌惆怅欲为别，风景阑珊初过春。争得遣君诗不苦，黄河岸上白头人。"}, {"input": "黄闲惜恨诗醉东先", "output": "黄鸟无声叶满枝，闲吟想到洛城时。惜逢金谷三春尽，恨拜铜楼一月迟。诗境忽来还自得，醉乡潜去与谁期。东都添个狂宾客，先报壶觞风月知。"}, {"input": "明洗君我倚避岂故", "output": "明朝欲见琴尊伴，洗拭金桮拂玉徽。君乞曹州刺史替，我抛刑部侍郎归。倚疮老马收蹄立，避箭高鸿尽翅飞。岂料洛阳风月夜，故人垂老得相依。"}, {"input": "轻渐耳眼昔今始与", "output": "轻衣稳马槐阴路，渐近东来渐少尘。耳闹久憎闻俗事，眼明初喜见闲人。昔曾对作承华相，今复连为博望宾。始信淡交宜久远，与君转老转相亲。"}, {"input": "驿家往今眼耳不饮", "output": "驿吏引藤轝，家童开竹扉。往时多暂住，今日是长归。眼下有衣食，耳边无是非。不论贫与富，饮水亦应肥。"}, {"input": "归先引回苏王别月", "output": "归来未及问生涯，先问江南物在耶。引手摩挲青石笋，回头点检白莲花。苏州舫故龙头暗，王尹桥倾雁齿斜。别有夜深惆怅事，月明双鹤在裴家。"}, {"input": "半何慇爱", "output": "半日停车马，何人在白家。慇懃萧庶子，爱酒不嫌茶。"}, {"input": "乍所爱每", "output": "乍到频劳问所须，所须非玉亦非珠。爱君水阁宜闲咏，每有诗成许去无。"}, {"input": "但都朝午树池就风", "output": "但有闲销日，都无事系怀。朝眠因客起，午饭伴僧斋。树合阴交户，池分水夹阶。就中今夜好，风月似江淮。"}, {"input": "未且随终镜棠惆两", "output": "未能同隐云林下，且复相招禄仕间。随月有钱胜卖药，终年无事抵归山。镜湖水远何由泛，棠树枝高不易攀。惆怅八科残四在，两人荣闹两人闲。"}, {"input": "墙一不弦", "output": "墙西明月水东亭，一曲霓裳按小伶。不敢邀君无别意，弦生管涩未堪听。"}, {"input": "里林松池元陈醉邻", "output": "里巷多通水，林园尽不扃。松身为外户，池面是中庭。元氏诗三帙，陈家酒一瓶。醉来狂发咏，邻女暎篱听。"}, {"input": "白红谁逐", "output": "白藕新花照水开，红窗小舫信风回。谁教一片江南兴，逐我慇懃万里来。"}, {"input": "行坐绿清身官林便", "output": "行寻甃石引新泉，坐看修桥补钓船。绿竹挂衣凉处歇，清风展簟困时眠。身闲当贵真天爵，官散无忧即地仙。林下水边无厌日，便堪终老岂论年。"}, {"input": "习劳可舍", "output": "习静心方泰，劳生事渐稀。可怜安稳地，舍此欲何归。"}, {"input": "一数总争", "output": "一双垂翅鹤，数首解嘲文。总是迂闲物，争堪伴相君。"}, {"input": "开独人蝉槐柳听相", "output": "开缄思浩然，独咏晚风前。人貌非前日，蝉声似去年。槐花新雨后，柳影欲秋天。听罢无他计，相思又一篇。"}, {"input": "不许已兼应定祗苍", "output": "不矜轩冕爱林泉，许到池头一醉眠。已遣平治行药迳，兼教扫拂钓鱼船。应将笔砚随诗主，定有笙歌伴酒仙。祗候高情无别物，苍苔石笋白花莲。"}, {"input": "老贫热寒傍自徒兼", "output": "老宜官冷静，贫赖俸优饶。热月无堆案，寒天不趂朝。傍看应寂寞，自觉甚逍遥。徒对盈尊酒，兼无愁可销。"}, {"input": "劳今我清", "output": "劳将白叟比黄公，今古由来事不同。我有商山君未见，清泉白石在胸中。"}, {"input": "御扶诵散暝秋身病", "output": "御热蕉衣健，扶羸竹杖轻。诵经凭槛立，散药绕廊行。暝槿无风落，秋虫欲雨鸣。身闲当将息，病亦有心情。"}, {"input": "但不更故", "output": "但喜暑随三伏去，不知秋送二毛来。更无别计相宽慰，故遣阳关劝一桮。"}, {"input": "下凉何不", "output": "下马闲行伊水头，凉风清景胜春游。何事古今诗句里，不多说著洛阳秋。"}, {"input": "张荣聪烦簟堦近无", "output": "张翰一桮酒，荣期三乐歌。聪明伤混沌，烦恼汚头陁。簟冷秋生早，堦闲日上多。近来门更静，无雀可张罗。"}, {"input": "照登欲暂且终回闲", "output": "照水容虽老，登山力未衰。欲眠先命酒，暂歇亦吟诗。且喜身无缚，终慙鬓有丝。回头语闲伴，闲校十年迟。"}, {"input": "不将鹤书自无能何", "output": "不出门来又数旬，将何销日与谁亲。鹤笼开处见君子，书卷展时逢古人。自静其心延寿命，无求于物长精神。能行便是真修道，何必降魔调伏身。"}, {"input": "右可亦未", "output": "右翅低垂左胫伤，可怜风貌甚昂藏。亦知白日青天好，未要高飞且养疮。"}, {"input": "三晓去退静稳若闻", "output": "三分鬓发二分丝，晓镜秋容相对时。去作忙官应太老，退为闲叟未全迟。静中得味何须道，稳处安身更莫疑。若使至今黄绮在，闻吾此语亦分司。"}, {"input": "何长初乍省朝此争", "output": "何处难忘酒，长安喜气新。初登高第后，乍作好官人。省壁明张牓，朝衣稳称身。此时无一醆，争奈帝城春。"}, {"input": "何天青白二三此何", "output": "何处难忘酒，天涯话旧情。青云俱不达，白发递相惊。二十年前别，三千里外行。此时无一醆，何以叙平生。"}, {"input": "何朱春寒小深此争", "output": "何处难忘酒，朱门羡少年。春分花发后，寒食月明前。小院回罗绮，深房理管弦。此时无一醆，争过艳阳天。"}, {"input": "何霜暗干鬓颜此何", "output": "何处难忘酒，霜庭老病翁。暗声啼蟋蟀，干叶落梧桐。鬓为愁先白，颜因醉暂红。此时无一醆，何计奈秋风。"}, {"input": "何军还半玉金此何", "output": "何处难忘酒，军功第一高。还乡随露布，半路授旌旄。玉柱剥葱手，金章烂椹袍。此时无一醆，何以骋雄豪。"}, {"input": "何青歛簇烟风此争", "output": "何处难忘酒，青门送别多。歛襟收涕泪，簇马听笙歌。烟树灞陵岸，风尘长乐坡。此时无一醆，争奈去留何。"}, {"input": "何逐赦贺半满此何", "output": "何处难忘酒，逐臣归故园。赦书逢驿骑，贺客出都门。半面瘴烟色，满衫乡泪痕。此时无一醆，何物可招魂。"}, {"input": "莫君齿貌渔樵不相", "output": "莫隐深山去，君应到自嫌。齿伤朝水冷，貌苦夜霜严。渔去风生浦，樵归雪满岩。不如来饮酒，相对醉厌厌。"}, {"input": "莫君迎趂数稀不相", "output": "莫作农夫去，君应见自愁。迎春犂瘦地，趂晚𫗪羸牛。数被官加税，稀逢岁有秋。不如来饮酒，相伴醉悠悠。"}, {"input": "莫恓雪风藏沈不仰", "output": "莫作商人去，恓惶君未谙。雪霜行塞北，风水宿江南。藏镪百千万，沈舟十二三。不如来饮酒，仰面醉酣酣。"}, {"input": "莫辛何祗虮刀不合", "output": "莫事长征去，辛勤难具论。何曾画麟阁，祗是老辕门。虮虱衣中物，刀枪面上痕。不如来饮酒，合眼醉昏昏。"}, {"input": "莫仙那拟矻累不闲", "output": "莫学长生去，仙方悮杀君。那将薤上露，拟待鹤边云。矻矻皆烧药，累累尽作坟。不如来饮酒，闲坐醉醺醺。"}, {"input": "莫青自相鱼蛾不任", "output": "莫上青云去，青云足爱憎。自贤夸智慧，相𫄙鬬功能。鱼烂缘吞饵，蛾燋为扑灯。不如来饮酒，任性醉腾腾。"}, {"input": "莫令相所且休不稳", "output": "莫入红尘去，令人心力劳。相争两蜗角，所得一牛毛。且灭嗔中火，休磨笑里刀。不如来饮酒，稳卧醉陶陶。"}, {"input": "日尚碧赤别病酒临", "output": "日月天衢仰面看，尚淹池凤滞台鸾。碧幢千里空移镇，赤笔三年未转官。别后纵吟终少兴，病来虽饮不多欢。酒军诗敌如相遇，临老犹能一据鞍。"}, {"input": "见闻室笼鹤鸡自倚", "output": "见月连宵坐，闻风尽日眠。室香罗药气，笼煖焙茶烟。鹤啄新晴地，鸡栖薄暮天。自看淘酒米，倚杖小池前。"}, {"input": "风竹宿一", "output": "风飘雨洒帘帷故，竹暎松遮灯火深。宿客不来嫌冷落，一尊酒对一张琴。"}, {"input": "问慎多大", "output": "问君移竹意如何，慎勿排行但间窠。多种少栽皆有意，大都少校不如多。"}, {"input": "满中还白", "output": "满园花菊郁金黄，中有孤丛色似霜。还似今朝歌酒席，白头翁入少年场。"}, {"input": "眼心正应静闲犹一", "output": "眼下有衣兼有食，心中无喜亦无忧。正如身后有何事，应向人间无所求。静念道经深闭目，闲迎禅客小低头。犹残少许云泉兴，一岁龙门数度游。"}, {"input": "晴闲活池厨窗老更", "output": "晴教晒药泥茶灶，闲看科松洗竹林。活计纵贫长净洁，池亭虽小颇幽深。厨香炊黍调和酒，窗暖安弦拂拭琴。老去生涯祗如此，更无余事可劳心。"}, {"input": "何桥冻冷就遮不莺", "output": "何处春先到，桥东水北亭。冻花开未得，冷酒酌难醒。就日移轻榻，遮风展小屏。不劳人劝醉，莺语渐丁宁。"}, {"input": "天一不若贫富唯闲", "output": "天时人事常多故，一岁春能几处游。不是尘埃便风雨，若非疾病即悲忧。贫穷心苦多无兴，富贵身忙不自由。唯有分司官恰好，闲游虽老未能休。"}, {"input": "贫双愿丹", "output": "贫无好物堪为信，双榼虽轻意不轻。愿奉谢公池上酌，丹心绿酒一时倾。"}, {"input": "惯重小襄", "output": "惯和曲糵堪盛否，重用盐梅试洗看。小器不知容几许，襄阳米贱酒升宽。"}, {"input": "细日衰犹", "output": "细水涓涓似泪流，日西惆怅小桥头。衰杨叶尽空枝在，犹被霜风吹不休。"}, {"input": "八寝妻唯", "output": "八月凉风吹白幕，寝门廊下哭微之。妻孥朋友来相吊，唯道皇天无所知。"}, {"input": "文风哭可", "output": "文章卓荦生无敌，风骨英灵殁有神。哭送咸阳北原上，可能随例作灰尘。"}, {"input": "人风上中出归如日", "output": "人少街荒已寂寥，风多尘起重萧条。上阳落叶飘宫树，中渡流澌拥渭桥。出早冒寒衣挍薄，归迟侵黑酒全消。如今不是闲行日，日短天阴坊曲遥。"}, {"input": "刘苏酒马", "output": "刘郎刘郎莫先起，苏台苏台隔云水。酒醆来从一百分，马头去便三千里。"}, {"input": "可引红青十一对诗", "output": "可怜今夜鹅毛雪，引得高情鹤氅人。红蜡烛前明似昼，青毡帐里暖如春。十分满醆黄金液，一尺中庭白玉尘。对此欲留君便宿，诗情酒分合相亲。"}, {"input": "不亦面老", "output": "不愁陌上春光尽，亦任庭前日影斜。面黑眼昏头雪白，老应无可更增加。"}, {"input": "火眼尊会", "output": "火急欢娱慎勿迟，眼看老病悔难追。尊前花下歌筵里，会有求来不得时。"}, {"input": "虹素但莫重乱李待", "output": "虹梁雁齿随年换，素板朱栏逐日修。但恨尚书能久别，莫忘州守不频游。重移旧柱开中眼，乱种新花拥两头。李郭小船何足问，待君乘过济川舟。"}, {"input": "晚街马绿", "output": "晚从履道来归府，街路虽长尹不嫌。马上凉于床上坐，绿槐风透紫蕉衫。"}, {"input": "山搴九三强清始别", "output": "山屐田衣六七贤，搴芳蹋翠弄潺湲。九龙潭月落桮酒，三品松风飘管弦。强健且宜游胜地，清凉不觉过炎天。始知驾鹤乘云外，别有逍遥地上仙。"}, {"input": "双缘似如灯笙可舁", "output": "双刹夹虚空，缘云一径通。似从忉利下，如过劒门中。灯火光初合，笙歌曲未终。可怜狮子座，舁出净名翁。"}, {"input": "夜云明此", "output": "夜上九潭谁是伴，云随飞盖月随桮。明年尚作三川守，此地兼将歌舞来。"}, {"input": "开况爱奏回散子人", "output": "开元遗曲自凄凉，况近秋天调是商。爱者谁人唯白尹，奏时何处在嵩阳。回临山月声弥怨，散入松风韵更长。子晋少姨闻定怪，人间亦便有霓裳。"}, {"input": "鸡林落流风雨前唯", "output": "鸡犬丧家分散后，林园失主寂寥时。落花不语空辞树，流水无情自入池。风荡醼船初破漏，雨淋歌阁欲倾欹。前庭后院伤心事，唯是春风秋月知。"}, {"input": "寒霜似如连乱解风", "output": "寒山十月旦，霜叶一时新。似烧非因火，如花不待春。连行排绛帐，乱落剪红巾。解驻篮轝看，风前唯两人。"}, {"input": "求脱散小山泉主抛", "output": "求荣争宠任纷纷，脱弃金貂祗有君。散员疏去未为贵，小邑陶休何足云。山色好当晴后见，泉声宜向醉中闻。主人忆尔尔知否，抛却青云归白云。"}, {"input": "白碧邨犹", "output": "白石清泉抛济口，碧幢红斾照河阳。邨人都不知时事，犹自呼为处士庄。"}, {"input": "年王顶喉河火他与", "output": "年颜气力渐衰残，王屋中峰欲上难。顶上将探小有洞，喉中须咽大还丹。河车九转宜精炼，火候三年在好看。他日药成分一粒，与君先去扫天坛。"}, {"input": "百八若将慈清每慇", "output": "百千万劫菩提种，八十三年功德林。若不秉持僧行苦，将何报答佛恩深。慈悲不瞬诸天眼，清净无尘几地心。每岁八关蒙九授，慇懃一戒重千金。"}, {"input": "心口曾西", "output": "心如定水随形应，口似悬河逐病治。曾向众中先礼拜，西方去日莫相遗。"}, {"input": "自缘令每", "output": "自出家来长自在，缘身一衲一绳床。令人见即心无事，每一相逢是道场。"}, {"input": "荣戒今瞿", "output": "荣华恩爱弃成唾，戒定真如和作香。今古虽殊同一法，瞿昙抛却转轮王。"}, {"input": "梓长应法", "output": "梓潼眷属何年别，长寿坛场近日开。应是蜀人皆度了，法轮移向洛中来。"}, {"input": "信调近琴", "output": "信意闲弹秋思时，调清声直韵疎迟。近来渐喜无人听，琴格高低心自知。"}, {"input": "随取未无老蟠随是", "output": "随宜饮食聊充腹，取次衣裘亦煖身。未必得年非瘦薄，无妨长福是单贫。老龟岂羡牺牲饱，蟠木宁争桃李春。随分自安心自断，是非何用问闲人。"}, {"input": "春樱荠亦", "output": "春风先发苑中梅，樱杏桃梨次第开。荠花榆荚深邨里，亦道春风为我来。"}, {"input": "洛惜唯其", "output": "洛阳陌上春长在，惜别今来二十年。唯觅少年心不得，其余万事尽依然。"}, {"input": "老春去不", "output": "老去唯耽酒，春来不著家。去年来校晚，不见洛阳花。"}, {"input": "早晚若自", "output": "早起或因携酒出，晚归多是看花回。若抛风景长闲坐，自问东京作底来。"}, {"input": "花信何柳", "output": "花寒嬾发鸟慵啼，信马闲行到日西。何处未春先有思，柳条无力魏王堤。"}, {"input": "世天爱亦醉身元瓮", "output": "世间好物黄醅酒，天下闲人白侍郎。爱向卯时谋洽乐，亦曾酉日放粗狂。醉来枕曲贫如富，身后堆金有若亡。元九计程殊未到，瓮头一醆共谁尝。"}, {"input": "少春欢请", "output": "少年信美何曾久，春日虽迟不再中。欢笑胜愁歌胜哭，请君莫道等头空。"}, {"input": "岂老近免", "output": "岂是交亲向我疎，老慵自爱闭门居。近来渐喜知闻断，免恼嵇康索报书。"}, {"input": "常何阴皇一百莫即", "output": "常忧到老都无子，何况新生又是儿。阴德自然宜有庆，皇天可得道无知。一园水竹今为主，百卷文章更付谁。莫虑鹓鶵无浴处，即应重入凤皇池。"}, {"input": "五静一八秋春持慎", "output": "五十八翁方有后，静思堪喜亦堪嗟。一珠甚小还惭蚌，八子虽多不羡鸦。秋月晚生丹桂实，春风新长紫兰芽。持桮祝愿无他语，慎勿顽愚似汝爷。"}, {"input": "年何佩看老春赖时", "output": "年来私自问，何故不归京。佩玉腰无力，看花眼不明。老慵难发遣，春病易滋生。赖有弹琴女，时时听一声。"}, {"input": "一竹非不寒贫春白", "output": "一树红桃亚拂池，竹遮松荫晚开时。非因斜日无由见，不是闲人岂得知。寒地生材遗挍易，贫家养女嫁常迟。春深欲落谁怜惜，白侍郎来折一枝。"}, {"input": "今欲何秋", "output": "今夜调琴忽有情，欲弹惆怅忆崔卿。何人解爱中徽上，秋思头边八九声。"}, {"input": "问免骨粮但便唯南", "output": "问予何故独安然，免被饥寒婚嫁牵。骨肉都卢无十口，粮储依约有三年。但能斗薮人间事，便是逍遥地上仙。唯恐往还相厌贱，南家饮酒北家眠。"}, {"input": "子人鸾多", "output": "子晋庙前山月明，人闻往往夜吹笙。鸾吟凤唱听无拍，多似霓裳散序声。"}, {"input": "起归放闻北西唯无", "output": "起晚怜春暖，归迟爱月明。放慵长饱睡，闻健且闲行。北阙停朝簿，西方入社名。唯吟一句偈，无念是无生。"}, {"input": "玄深性心竹花自若", "output": "玄晏家风黄绮身，深居高卧养精神。性慵无病常称病，心足虽贫不道贫。竹院君闲销永日，花亭我醉送残春。自嫌诗酒犹多兴，若比先生是俗人。"}, {"input": "新新众谁客僧独尽", "output": "新竹夹平流，新荷拂小舟。众皆嫌好拙，谁肯伴闲游。客为忙多去，僧因饭暂留。独怜韦处士，尽日共悠悠。"}, {"input": "老春旧新拙慵渐无", "output": "老眼花前暗，春衣雨后寒。旧诗多忘却，新酒且尝看。拙定于身稳，慵应趂伴难。渐销名利想，无梦到长安。"}, {"input": "小闲借何彼此是明", "output": "小潭澄见底，闲客坐开襟。借问不流水，何如无念心。彼惟清且浅，此乃寂而深。是义谁能荅，明朝问道林。"}, {"input": "留春官僧闲醉忆羲", "output": "留司老宾客，春尽兴如何。官寺行香少，僧房寄宿多。闲倾一醆酒，醉听两声歌。忆得陶潜语，羲皇无以过。"}, {"input": "闲已嵩朝长饱闻明", "output": "闲游来早晚，已得一周年。嵩洛供云水，朝廷乞俸钱。长歌时独酌，饱食后安眠。闻道山榴发，明朝向玉泉。"}, {"input": "云肩更祗新残闲春", "output": "云树玉泉寺，肩舁半日程。更无人作伴，祗共酒同行。新叶千万影，残莺三两声。闲游竟未足，春尽有余情。"}, {"input": "篮相轻自", "output": "篮轝不乘乘晚凉，相寻不遇亦无妨。轻衣稳马槐阴下，自要闲行一两坊。"}, {"input": "头连不犹朝农始得", "output": "头痛汗盈巾，连宵复达晨。不堪逢苦热，犹赖是闲人。朝客应烦倦，农夫更苦辛。始慙当此日，得作自由身。"}, {"input": "何端眼窗热凉此难", "output": "何以销烦暑，端居一院中。眼前无长物，窗下有清风。热散由心静，凉生为室空。此时身自得，难更与人同。"}, {"input": "出归床簷珮冠鸾合", "output": "出作行香客，归如坐夏僧。床前双草屦，簷下一纱灯。珮委腰无力，冠欹发不胜。鸾台龙尾道，合尽少年登。"}, {"input": "一同世名各共今龙", "output": "一曲悲歌酒一尊，同年零落几人存。世如阅水应堪叹，名是浮云岂足论。各从仕禄休明代，共感平生知己恩。今日与君重上处，龙门不是旧龙门。"}, {"input": "洛江净薄雨浪停何", "output": "洛下林园好自知，江南景物暗相随。净淘红粒罯香饭，薄切紫鳞烹水葵。雨滴篷声青雀舫，浪摇花影白莲池。停杯一问苏州客，何似吴松江上时。"}, {"input": "卯林松竹就当生甘", "output": "卯时偶饮斋时卧，林下高桥桥上亭。松影过窗眠始觉，竹风吹面醉初醒。就荷叶上包鱼鲊，当石渠中浸酒缾。生计悠悠身兀兀，甘从妻唤作刘伶。"}, {"input": "潭桥秋夜", "output": "潭边霁后多清景，桥下凉来足好风。秋鹤一双船一只，夜深相伴月明中。"}, {"input": "奔栖多少斑苍闲忙", "output": "奔走朝行内，栖迟林墅间。多因病后退，少及健时还。斑白霜侵鬓，苍黄日下山。闲忙俱过日，忙挍不如闲。"}, {"input": "西一新初浅疎薄家", "output": "西风来几日，一叶已先飞。新霁乘轻屐，初凉换熟衣。浅渠销慢水，疎竹漏斜晖。薄暮青苔巷，家僮引鹤归。"}, {"input": "多林我已", "output": "多见朱门富贵人，林园未毕即无身。我今幸作西亭主，已见池塘五度春。"}, {"input": "绕正一我", "output": "绕池闲步看鱼游，正值儿童弄钓舟。一种爱鱼心各异，我来施食尔垂钩。"}, {"input": "小半不芙", "output": "小桃闲上小莲船，半采红莲半白莲。不似江南恶风浪，芙蓉池在卧床前。"}, {"input": "菱白时谩", "output": "菱池如镜净无波，白点花稀青角多。时唱一声新水调，谩人道是采菱歌。"}, {"input": "早暮谁少", "output": "早世身如风里烛，暮年发似镜中丝。谁人断得人间事，少夭堪伤老又悲。"}, {"input": "洗水眼不", "output": "洗浪清风透水霜，水边闲坐一绳床。眼尘心垢见皆尽，不是秋池是道场。"}, {"input": "午薄高平委任洛其", "output": "午时乘兴出，薄暮未能还。高上烟中阁，平看雪后山。委形群动里，任性一生间。洛下多闲客，其中我最闲。"}, {"input": "不不唯小", "output": "不思北省烟霄地，不忆南宫风月天。唯忆静恭杨阁老，小园新雪煖炉前。"}, {"input": "不不唯新", "output": "不思朱雀街东鼓，不忆青龙寺后钟。唯忆夜深新雪后，新昌台上七株松。"}, {"input": "怕临夹重小嫩未何", "output": "怕寒放嬾日高卧，临老谁言牵率身。夹幕绕房深似洞，重裀衬枕煖于春。小青衣动桃根起，嫩绿醅浮竹叶新。未裹头前倾一醆，何如冲雪趂朝人。"}, {"input": "三今不校", "output": "三乡过日君年几，今日君年五十余。不独年催身亦变，校书郎变作尚书。"}, {"input": "别恼垂恐", "output": "别时十七今头白，恼乱君心三十年。垂老休吟花月句，恐君更结后身缘。"}, {"input": "朝暮若犹", "output": "朝荣殊可惜，暮落实堪嗟。若向花中比，犹应胜眼花。"}, {"input": "忆及虽半谪领争都", "output": "忆除司马向江州，及此凡经十五秋。虽在簪裾从俗累，半寻山水是闲游。谪居终带乡关思，领郡犹分邦国忧。争似如今作宾客，都无一念到心头。"}, {"input": "怪灵蹙喷赤玄所不", "output": "怪石千年应自结，灵泉一带是谁开。蹙为宛转青蛇项，喷作玲珑白雪堆。赤日旱天长看雨，玄阴腊月亦闻雷。所嗟地去都门远，不得肩舁每日来。"}, {"input": "志词多薄不还涉便", "output": "志业过玄晏，词华似祢衡。多才非福禄，薄命是聪明。不得人间寿，还留身后名。涉江文一首，便可敌公卿。"}, {"input": "莫莫黄安", "output": "莫惊宠辱虚忧喜，莫计恩讐浪苦辛。黄帝孔丘无处问，安知不是梦中身。"}, {"input": "鹿蝶假能", "output": "鹿疑郑相终难辨，蝶化庄生讵可知。假使如今不是梦，能长于梦几多时。"}, {"input": "笙转筝烛夜醉何门", "output": "笙歌旖旎曲终头，转作离声满坐愁。筝怨朱弦从此断，烛啼红泪为谁流。夜长似岁欢宜尽，醉未如泥饮莫休。何况鸡鸣即须别，门前风雨冷修修。"}, {"input": "归二池林时春更三", "output": "归来二周岁，二岁似须臾。池藕重生叶，林鸦再引雏。时丰实仓廪，春暖葺庖厨。更作三年计，三年身健无。"}, {"input": "身岂水琴荣楚不城", "output": "身心安处为吾土，岂限长安与洛阳。水竹花前谋活计，琴诗酒里到家乡。荣先生老何妨乐，楚接舆歌未必狂。不用将金买庄宅，城东无主是春光。"}, {"input": "树石俗忙况如黄洛", "output": "树深藤老竹回环，石壁重重锦翠斑。俗客看来犹解爱，忙人到此亦须闲。况当霁景凉风后，如在千岩万壑间。黄绮更归何处去，洛阳城内有商山。"}, {"input": "头祗花柳大小必却", "output": "头风目眩乘衰老，祗有增加岂有瘳。花发眼中犹足怪，柳生肘上亦须休。大窠罗绮看才辨，小字文书见便愁。必若不能分黑白，却应无悔复无尤。"}, {"input": "雪温绿黄厚老应女", "output": "雪拥衡门水满池，温炉卯后煖寒时。绿醅新酎尝初醉，黄纸除书到不知。厚俸自来诚忝滥，老身欲起尚迟疑。应须了却丘中计，女嫁男婚三迳资。"}, {"input": "病老火便", "output": "病眼少眠非守岁，老心多感又临春。火销灯尽天明后，便是平头六十人。"}, {"input": "柳池今春", "output": "柳无气力枝先动，池有波纹冰尽开。今日不知谁计会，春风春水一时来。"}, {"input": "津到眉脸柳草报恐", "output": "津桥东北斗亭西，到此令人诗思迷。眉月晚生神女浦，脸波春傍窈娘堤。柳丝褭褭风缲出，草缕茸茸雨剪齐。报道前驱少呼喝，恐惊黄鸟不成啼。"}, {"input": "樱石白绯闲醉舞忽", "output": "樱桃厅院春偏好，石井栏堂夜更幽。白粉墙头花半出，绯纱烛下水平流。闲留宾客尝新酒，醉领笙歌上小舟。舞袖飘飖櫂容与，忽疑身是梦中游。"}, {"input": "掌鬓岂常悲啼怀依", "output": "掌珠一颗儿三岁，鬓雪千茎父六旬。岂料汝先为异物，常忧吾不见成人。悲肠自断非因劒，啼眼加昏不是尘。怀抱又空天默默，依前重作邓攸身。"}, {"input": "书欲世天蝉龙文身", "output": "书报微之晦叔知，欲题崔字泪先垂。世间此恨偏敦我，天下何人不哭儿。蝉老悲鸣抛蜕后，龙眠惊觉失珠时。文章十帙官三品，身后传谁庇荫谁。"}, {"input": "府家合自丹玄劳不", "output": "府伶呼唤争先到，家酝提携动輙随。合是人生开眼日，自当年老歛眉时。丹砂炼作三铢土，玄发看成一把丝。劳寄新诗远安慰，不闻枯树再生枝。"}, {"input": "香荤黄赤厚闲明拟", "output": "香火多相对，荤腥久不尝。黄耆数匙粥，赤箭一瓯汤。厚俸将何用，闲居不可忘。明年官满后，拟买雪堆庄。"}, {"input": "喜厌举开他今若三", "output": "喜逢二室游仙子，厌作三川守土臣。举手摩挲潭上石，开襟斗薮府中尘。他日终为独往客，今朝未是自由身。若言尹是嵩山主，三十六峰应笑人。"}, {"input": "家松树渠不岂犹每", "output": "家池动作经旬别，松竹琴鱼好在无。树暗小巢藏巧妇，渠荒新叶长慈姑。不因车马时时到，岂觉林园日日芜。犹喜春深公事少，每来花下得踟蹰。"}, {"input": "因随龙金绕凭园留", "output": "因下疏为沼，随高筑作台。龙门分水入，金谷取花栽。绕岸行初匝，凭轩立未回。园西有池位，留与后人开。"}, {"input": "老来不但岁秋何尧", "output": "老尹醉醺醺，来随年少群。不忧头似雪，但喜稼如云。岁望千箱积，秋怜五谷分。何人知帝力，尧舜正为君。"}, {"input": "闻何为何无不那连", "output": "闻君洛下住多年，何处春流最可怜？为问魏王堤岸下，何如同德寺门前。无妨水色堪闲玩，不得泉声伴醉眠。那似此堂帘幕底，连明连夜碧潺湲。"}, {"input": "职心磨驱只何年转", "output": "职与才相背，心将口自言。磨铅教切玉，驱鹤遣乘轩。只合居岩窟，何因入府门。年终若无替，转恐负君恩。"}, {"input": "衰秋纵假兴饮不因", "output": "衰容禁得无多酒，秋鬓新添几许霜。纵有风情应淡薄，假如老健莫夸张。兴来吟咏从成癖，饮后酣歌少放狂。不为倚官兼挟势，因何入得少年场。"}, {"input": "官老紫白悠牢犹时", "output": "官桥晴雪晓峩峩，老尹行吟独一过。紫绶相辉应不恶，白须同色复如何。悠扬短景凋年急，牢落衰情感事多。犹赖洛中饶醉客，时时䛏我唤笙歌。"}, {"input": "献铜府县朱青有若", "output": "献岁晴和风景新，铜𫘞街郭暖无尘。府庭共贺三川雪，县道分行百里春。朱绂洛阳官位屈，青袍长水俸钱贫。有何功德纡金紫，若比同年是幸人。"}, {"input": "醉冠耳心临看应承", "output": "醉来忘渴复忘饥，冠带形骸杳若遗。耳底斋钟初过后，心头卯酒未消时。临风朗咏从人听，看雪闲行任马迟。应被众疑公事慢，承前府尹不吟诗。"}, {"input": "自惠唯渐", "output": "自惭到府来周岁，惠爱威棱一事无。唯是改张官酒法，渐从浊水作醍醐。"}, {"input": "日春碧试", "output": "日午微风且暮寒，春风冷峭雪干残。碧毡帐下红炉畔，试为来尝一醆看。"}, {"input": "甘醴桮柔", "output": "甘露太甜非正味，醴泉虽洁不芳馨。桮中此物何人别，柔旨之中有典刑。"}, {"input": "忆脱十何", "output": "忆昔羁贫应举年，脱衣典酒曲江边。十千一斗犹赊饮，何况官供不著钱。"}, {"input": "烛酒莫老", "output": "烛泪夜黏桃叶袖，酒痕春汚石榴裙。莫辞辛苦供欢宴，老后思量悔煞君。"}, {"input": "常遥莫凤", "output": "常思清净世情闲，遥认天平我扣关。莫道玄谈些子是，凤飞鹤宿九疑山。"}, {"input": "乾人不如", "output": "乾坤运转是寻常，人有依违自短长。不觉贪生身外苦，如驹过隙百年光。"}, {"input": "逍念虽梦", "output": "逍遥物外未曾抛，念诵时将玉磬敲。虽不临坛深发愿，梦魂常忆大仙教。"}, {"input": "居傲满言", "output": "居山城市罕逢人，傲世名高混世尘。满目烟霞常作伴，言知寒暑易为春。"}, {"input": "患少争时", "output": "患脚法师不解走，少年心尽爱花柳。争知道味却无言，时得茶香全胜酒。"}, {"input": "逍远莫今", "output": "逍遥物外包相传，远望清虚碧似天。莫道精修无报应，今生便见旧时缘。"}, {"input": "十天风凡", "output": "十洲宫殿海漫漫，天上人间是可观。风袅长空清境界，凡夫兴念大应难。"}, {"input": "无日舒亦", "output": "无名大道气雄雄，日月昭明显圣功。舒卷好将浮世誉，亦同天上在人中。"}, {"input": "逍五七玉", "output": "逍遥圣境洞中天，五色云藏大道仙。七宝装成银世界，玉人皆是善心田。"}, {"input": "心大拂天", "output": "心如明鉴照纤微，大道之中没是非。拂拭尘埃高挂阁，天边日月有光辉。"}], "is_classification": false}